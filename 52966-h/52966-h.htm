<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sv" lang="sv">
  <head>
    <meta http-equiv="Content-Type" content="text/html;charset=UTF-8" />
    <title>The Project Gutenberg eBook of Elsa, by Gustaf Björlin</title>
    <link rel="coverpage" href="images/cover.jpg" />
    <style type="text/css">
       body { margin-left: 8%; margin-right: 10%; }
       h1 { text-align: center; font-weight: bold; font-size: xx-large; }
       h2 { text-align: center; font-weight: bold; font-size: x-large; }
       .pageno { right: 1%; font-size: x-small; background-color: inherit; color: silver;
               text-indent: 0em; text-align: right; position: absolute;
               border: thin solid silver; padding: .1em .2em; font-style: normal;
               font-variant: normal; font-weight: normal; text-decoration: none; }
       p { text-indent: 0; margin-top: 0.5em; margin-bottom: 0.5em; text-align: justify; }
       .lg-container-b { text-align: center; }
       @media handheld { .lg-container-b { clear: both; } }
       .linegroup { display: inline-block; text-align: left; }
       @media handheld { .linegroup { display: block; margin-left: 1.5em; } }
       .linegroup .group { margin: 1em auto; }
       .linegroup .line { text-indent: -3em; padding-left: 3em; }
       div.linegroup > :first-child { margin-top: 0; }
       ol.ol_1 {padding-left: 0; margin-left: 2.78%; margin-top: .5em;
               margin-bottom: .5em; list-style-type: decimal; }
       .chapter { clear: both; page-break-before: always; }
       .figcenter { clear: both; max-width: 100%; margin: 2em auto; text-align: center; }
       .figcenter img { max-width: 100%; height: auto; }
       .id001 { width:17%; }
       @media handheld { .id001 { margin-left:41%; width:17%; } }
       .ig001 { width:100%; }
       .nf-center { text-align: center; }
       .nf-center-c1 { text-align: left; margin: 1em 0; }
       .c000 { margin-top: 0.5em; margin-bottom: 0.5em; }
       .c001 { page-break-before: always; margin-top: 4em; }
       .c002 { margin-top: 2em; }
       .c003 { page-break-before:auto; margin-top: 4em; }
       .c004 { margin-top: 2em; margin-bottom: 0.5em; }
       .c005 { margin-top: 2em; font-size: 90%; }
       .c006 { font-size: 90%; }
       div.tnotes { padding-left:1em;padding-right:1em;background-color:#E3E4FA;
              border:1px solid silver; margin:2em 10% 0 10%; }
       .covernote { visibility: hidden; display: none; }
       div.tnotes p { text-align:left; }
       @media handheld { .covernote { visibility: visible; display: block;} }
       .de.footnote {font-size: 90%; }
    </style>
  </head>
  <body>


<pre>

The Project Gutenberg EBook of Elsa, by Gustaf Björlin

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Elsa

Author: Gustaf Björlin

Release Date: September 2, 2016 [EBook #52966]

Language: Swedish

Character set encoding: UTF-8

*** START OF THIS PROJECT GUTENBERG EBOOK ELSA ***




Produced by ronnie sahlberg and the Online Distributed
Proofreading Team at http://www.pgdp.net (This book was
produced from scanned images of public domain material
from the Google Books project.)






</pre>


<div class='tnotes covernote'>

<p class='c000'><b>Transcriber's Note:</b></p>

<p class='c000'>The cover image was created by the transcriber and is placed in the public domain.</p>

</div>

<div>
  <h1 class='c001'>ELSA</h1>
</div>

<div class='nf-center-c1'>
<div class='nf-center c002'>
    <div>Norrköping 1879, M. W. Wallberg &amp; Comp. Boktryckeri.</div>
  </div>
</div>

<div class='chapter'>
  <span class='pageno' id='Page_1'>1</span>
  <h2 class='c003'>I.</h2>
</div>

<p class='c004'>När man för två hundra år sedan lemnade Stockholm
inom broarna, för att gå öfver till södra malmen,
möttes man först af en hundra fot bred, forsande ström,
den så kallade södra qvarnströmmen. På venster hand
hade man stadens qvarnhus, grå och oansenliga, der
borgerskapet kunde få mala sin säd, “om de det ville”;
till höger sluttade stranden sakta ned mot vattnet. Här
var vattningsstället för åkarne på Kornhamnstorg. En
smal träbro med låga räcken ledde öfver till motsatta
stranden. Här gick vägen mellan ruskiga mångelskestånd,
fiskblötarebodar och slagtarhus, “der syltan bereddes”
och der “gröna kryddor” kunde få köpas. Hundra
steg från bron skars vägen af på nytt genom Södersluss,
en smal vattengraf, der fartyg varpades igenom
från Saltsjön åt Mälaren eller tvärtom. En likadan
bro som den öfver qvarnströmmen, men gjord att
vinda upp, förde öfver till motsatta stranden, der vägen
fortsatte uppför sluttningen mot Söderport.</p>

<p class='c000'>Söderport var en låg, fyrkantig byggnad af sten
med tegeltak. Genom en täckt gång var porthvalfvet
förenadt med det strax till venster derom liggande Södertorn,
eller, såsom det äfven kallades, “södra rundeln”.
Dess fasta murar voro rundt om försedda med skottgluggar
och uppburo en åttkantig öfverbyggnad med
hög spira. Ännu längre till baka i tiden hade Södertorn
varit en vigtig länk i stadens försvar, såsom varande
<span class='pageno' id='Page_2'>2</span>det yttersta utanverket mot söder, men nu var det
mycket förfallet och tjenade blott till uppehållsort för
den del af stadsvakten, som skulle uppbära accisen af
landtfolket, när det ville färdas med sina alster genom
porten. De murar, hvilka på sidorna gingo ned till
stranden, voro äfven delvis nedrasade, och hade ej den
djupa skansgrafven legat der bakom, skulle nog mer
än en vandrare gått vakt förbi.</p>

<p class='c000'>Öfver skansgrafven ledde en hög vindbro till den
öppna, sluttande plan, som nu kallas Södermalmstorg,
och vid hvars södra sida låg det nyss färdigbygda stadshuset,
en byggnad, som, om än icke fullt så prydlig,
som Dahlbergs Svecia gifver vid handen, likväl var nog
ståtlig för att tillskynda borgerskapet kunglig tillåtelse
att få urtappa ytterligare några åmar spanskt vin i
stadskällaren. —</p>

<p class='c000'>Det var en kall decemberqväll år 1674. I vester
vordo de röda töcknen allt tätare. Dagen flydde och
skuggorna föllo djupare. På Söderbro, der nyss en flock
accis vägrande bönder varit i färd med druckne stadsknektar,
och derifrån vida omkring hörts skrän och svordomar,
syntes en och annan fotgängare brådskande ila
förbi. Uppe på backen vid Söderport var bommen nedfäld,
och knektarne, som höllo vakten der, hade samlat
sig under muntert glam kring en väldig stockeld,
på hvilken en kopparkittel svängde af och an i röken.</p>

<p class='c000'>En kortväxt man, med bredskyggig filthatt på hufvudet
och klädd i vid pelsbrämad kappa, hade en stund
åsett deras upptåg. Han tycktes vänta någon från staden.
Men en god trefjerdedels timme gick till ände
och hans min vardt all missnöjdare. Han lät sina blickar
noga öfverfara det vida snöfältet nedanför, ända bort
emot Kornhamn, och då den väntade icke heller syntes
från detta håll, svepte han kappan tätare kring lifvet
<span class='pageno' id='Page_3'>3</span>och aflägsnade sig ned för strandsluttningen, långs den
gamla muren. Det var strängt förbjudet att taga denna
genväg, och tidigare på qvällen skulle det inte dröjt
länge, innan han haft lyfta bardisaner i hälarne efter
sig. Men det aftagande ljuset hade minskat nitet hos
väktarne. De nöjde sig med att tillropa honom några
mustiga varningar, och då detta icke hjelpte, utan han
fortsatte sin väg utåt isen, började de, utan att göra sig
vidare omak, på nytt sitt glam kring den kokande
kitteln.</p>

<p class='c000'>Det som nästa gång tog deras uppmärksamhet i
anspråk var en qvinna, som kom springande uppför
backen. Hon rusade rakt mot bommen, utan att låta
hejda sig af postknektens tillrop. Här lutade hon sig
flämtande mot räcket. Hennes kinder blossade. Svart
rikt hår böljade i vild oordning kring den i nacken nedhängande
taftshufvan.</p>

<p class='c000'>— Låt mig gå i fred! — utbrast hon, när knektarne
sprungo fram och ville föra henne till elden. —
Tron I väl att jag gjort något?</p>

<p class='c000'>Hennes bruna ögon glänste. Det låg i dem både
djerfhet och tillförsigt, och de småmysande skäggiga
knektarne, städse redo att lemna Silenus för att dyrka
Venus, sågo helt förbluffade på hvarandra.</p>

<p class='c000'>— Hvart vill du då, dufvan min?<a id='p3'></a> — frågade en af
dem, hvilken att döma af den urblekta fjäderbusken i
hatten var deras anförare. Han stälde sig bredbent
framför henne och smackade belåtet röken ur sin långa
holländska pipa. — Så visst jag heter Petter Menlös
lär sådan nattfogel som du icke flyga hem till eget bo.</p>

<p class='c000'>— Och så visst jag heter Elsa Larsdotter — svarade
hon — lär I veta lika godt som jag, hvart jag
flyger, mäster Tistel.</p>

<p class='c000'>— Skam flå mig bussar, om jag inte tror, att det är
<span class='pageno' id='Page_4'>4</span>vackra Elsa, som de gjort så förnäm och grann med
skinn på hufvan kan tänka. Nå vi äro ju riktigt någrannar,
jäntan min, för stugan syns ju derborta mot skyn.</p>

<p class='c000'>Hon såg honom käckt i ögonen och tillbakavisade
temligen hårdhändt hans ömhetsprof.</p>

<p class='c000'>— Kanske I vill inbilla mig — sade hon skrattande,
under det att hon strök håret tillbaka under hufvan,
— att I icke sett mig förr för allt det öl I druckit
ur der uppe hos far? Men släpp mig fram nu, skall
I ha mång tack mäster Tistel. Välkommen se'n när
vi fått julbrygget färdigt!</p>

<p class='c000'>Hon nickade fryntligt åt honom och ville fortsätta
sin väg. Men mäster Tistel var mindre böjd derför.
Hasta med mak, gör god sak, tänkte han alltid. Hon
låg icke i sjön, der hon nu var. Dessutom var qvällsvarden
snart färdig, och sedan bussarne fått sin grynvälling,
skulle han följa henne ända fram till förstugudörren.</p>

<p class='c000'>Medan de gnabbades härom, kommo tvenne kavaljerer
uppför backen. Den ene var reslig till växten
och bar gardets fälttecken, den andre, något mindre,
höll sig några steg efter och tycktes vara den förres
tjenare. När de hunnit fram till elden, gick den förstnämnde
rakt mot Elsa och aftog artigt sin hatt, i det
han sade:</p>

<p class='c000'>— Diable! Vi äro ju riktigt uttröttade af denna
jagten. Hvarför fly så snabbt, när man sårat så många
hjertan.</p>

<p class='c000'>— Låt mig gå med fred, Ers nåd — I hör att jag
inte vill följa Er.</p>

<p class='c000'>— Hon är hederlig mans barn Ers nåd — inföll
mäster Tistel ödmjukt — och är icke hållen till dåliga
lekar.</p>

<p class='c000'>— Hvad nu krabat! återtog kavaljeren, häftigt afbrytande
<span class='pageno' id='Page_5'>5</span>honom — har röken slagit dig i synen, gamle
gråskägg, efter du inte kan känna igen hvem jag är...
Hör på bussar! — han vände sig om till de förvånade
knektarne, som slutit en krets omkring dem — har ingen
af er lust att värfva dessa karoliner till sin pung?</p>

<p class='c000'>Han svängde en grön sidenbörs af och an i luften.
Det var mången slumrande njutning, som låg deri, värd
att eftersträfva. Sorlet, som följde på hans ord, gaf
ock tillkänna deras beredvillighet, och det torde blifvit
ganska svårt för mäster Tistel att upprätthålla sin myndighet,
om icke föremålet för det utsatta priset befriat
honom från denna farlighet.</p>

<p class='c000'>Medan allas ögon riktades mot de klingande guldstyckena,
tog hon ett djerft hopp upp på den låga muren,
och innan någon kommit att tänka på att hålla
henne qvar, hade hon redan halkat utför den nedfallna
grafbranten, der mjuka drifvor mildrade fallets våldsamhet.
När knektarne kommo fram till kanten och lyste
med rykande eldbränder ned i djupet, var hon redan
ett godt stycke ute på isen. Snön hindrade likväl hennes
flykt, och hon hade icke uppnått stranden, då hon
hörde sina förföljare hack i häl efter sig. Snön var
här djupare. Krafterna började svika henne, och hon
såg framför sig den branta strandsluttningen.</p>

<p class='c000'>— Du ser vackra tärna, att du fåfängt söker undslippa
mig — ropade kavaljeren, när han upphann henne
— der ute komma män, som på min vink skola föra
dig hvart jag vill.</p>

<p class='c000'>Hon svarade ingenting, men blicken gaf tillkänna,
att om än motståndet vore gagnlöst, var det icke uppgifvet.</p>

<p class='c000'>— Jag brinner af kärlek till dig — fortfor han.
— Följ mig, och paradiset har icke burit skönare frukter
än dem, som du skall få plocka.</p>

<p class='c000'><span class='pageno' id='Page_6'>6</span>— Jag har ingenting begärt af Ers nåd, — svarade
hon och stötte honom tillbaka!</p>

<p class='c000'>— Diable, så skall du ändock följa mig.</p>

<p class='c000'>Han fattade henne om lifvet och sökte släpa henne
med sig. Men för honom allena var bördan för tung.</p>

<p class='c000'>Ute på isen hördes emellertid stadsknektarnes skrål
allt närmare. Han ropade åt dem att skynda sig. Då
kände han i detsamma en kraftig hand läggas på sin skuldra,
och när han förvånad vände sig om, stod mannen i
den bredskyggiga hatten framför honom.</p>

<p class='c000'>— Släpp flickan monsieur! — sade denne häftigt.
— Hon är icke för någon gardesbuss.</p>

<p class='c000'>Kavaljeren log. Det var tydligen icke första gången
han mött denne man såsom sin rival under nattliga
kärleksfärder.</p>

<p class='c000'>— Sådan dygdeprest ni blifvit min grefve — sade han
gäckande — eller kanhända äfven ni vill skjuta på mitt
villebråd?</p>

<p class='c000'>— Monsieur!</p>

<p class='c000'>— Kan hända min plit kan få lära Er en bättre lek?</p>

<p class='c000'>— Allons!</p>

<p class='c000'>I ett nu lågo deras kappor på snön. Värjorna
blänkte i månskenet, och de stälde sig skyndsamt en
garde mot hvarandra. Att döma af den ifver, hvarmed
stötarne vexlades, var det icke blott ett stundens hugskott,
som satte klingorna i rörelse.</p>

<p class='c000'>Elsa hade emellertid icke förr känt sig fri från
sin förföljares omfamning, än hon skyndade derifrån.
Aldrig hade hon fortare klättrat uppför den branta
stranden. Först när hon stod öfverst på berget, ett
kort stenkast från sitt hem, såg hon sig tillbaks. Der
nere på det glittrande snöfältet såg hon mörka skepnader
röra sig åter och fram under häftig ordvexling.
Hon tyckte sig äfven urskilja sin räddares gestalt, der
<span class='pageno' id='Page_7'>7</span>han stod ensam, anfallen från alla sidor. Hvem kunde
han vara, som så ädelmodigt tagit en fattig flickas försvar.
Han hade sett så fin och förnäm ut. Hans stämma
hade klingat så underbart, på en gång mild och befallande.
Så hade ingen förnäm man tilltalat henne förr.
Hon nästan ångrade, att hon visat sig så rädd och icke
hellre stannat qvar.</p>

<div class='chapter'>
  <h2 class='c003'>II.</h2>
</div>

<p class='c004'>Inne i stugan flammade elden muntert på den breda
spiselhällen. Elsas far, Lars Mickelsson, eller som han
i dagligt tal kallades Lars Skeppare, satt på en pall
vid elden, sysselsatt med att spänta torrvedsstickor.
Hans gråa, yfviga hakskägg tydde på en ålder snarare
öfver än under sextio år. Lång tid hade ock förflutit,
och många resor hade han färdats öfver Östersjön, innan
han kunnat köpa egen stuga. Men trägen och sparsam
hade han varit i sin ungdom och mannaålder och var
derför nu en burgen man. Om man fick tro hvad grannarne
sade, afundsjukan är likväl skarpsynt, hade han
samlat nog med blanka karoliner på kistbotten för att,
om så tarfvades, köpa ännu en stuga till på berget.</p>

<p class='c000'>Hans sträfva, väderbitna anlete uttryckte godmodighet
och tillförsigt, der han satt och sorgfälligt ordnade
stickorna i olika stora knippen. I smått, sade
grannarne, kunde ingen vara noggrannare än Lars Skeppare,
i det stora deremot kunde det dock hända, att
icke allt gick efter hans vilja.</p>

<p class='c000'>Dörren öppnades och en häftig väderil kom elden
att slå högt upp i rökfånget. Det var en äldre, grofväxt
<span class='pageno' id='Page_8'>8</span>qvinna med kraftiga anletsdrag, som steg in öfver
tröskeln.</p>

<p class='c000'>— Är det du, mor, som är ute igen och drar in
blåsten? — frågade han och höll upp handen mot eldskenet.</p>

<p class='c000'>— Ingen af grannarne ha' sett henne se'n aftonringningen
— svarade hon i missnöjd ton. — Gud vet
hvar hon i dag kan hålla hus!</p>

<p class='c000'>— Så får du väl trösta dig, mor. Hon har väl
icke längre hem än bort. Elsa är nu gamla jäntan och
går nog flott för klippor och skär.</p>

<p class='c000'>Mor Greta tyckte emellertid icke alldeles detsamma.
Det fans många värfvare i staden och förnäma kavaljerer
äfven, som icke hade ondt af sitt samvete sedan
det blifvit mörkt. Men hon var van att lägga band på
sin oro. Utan tålamod och undergifvenhet hade hon icke
kunnat draga sin lott fram genom lifvet.</p>

<p class='c000'>Men det puttrade och kokade i den stora kopparkitteln
öfver elden. Hon skakade betänksamt på hufvudet,
hvilket kunde betyda: kommer dag, kommer äfven
råd, och började derefter med en qvistig gren röra
om innehållet i kitteln, då och då ökande detsamma
med några näfvar mjöl ur en blåmålad låda, som stod
bredvid henne på spiselhällen.</p>

<p class='c000'>Länge dröjde det dock icke förr än hennes tankar
återvände till dottern. Hvar kunde Elsa vara så sent,
tänkte hon. Ung och vacker, som hon var — i hennes
sinne var hon nu den vackraste i staden — kunde
hon lätt råka ut för frestelse. — Hon var dock värd
ett bättre öde än att i alla sina dar sitta under fattigmans
tak.</p>

<p class='c000'>Detta tillägg, som yttrades högt, kom gubben att
häftigt brumma till.</p>

<p class='c000'>— Så du talar, Greta! — sade han och såg upp
<span class='pageno' id='Page_9'>9</span>från sitt arbete. — Är det icke tillräckligt godt att i
dessa onda tider ha tak öfver hufvudet och icke behöfva
svälta ihjäl?</p>

<p class='c000'>— Alltid vränger du mina ord, — svarade hon
snäsigt. — Nog har mången förnäm karl sett sig kär
i fulare tös än Elsa.</p>

<p class='c000'>— Låt dem då ta henne till sig och mata henne
med russin och pepparnötter, — sade han, — så får
du se, om hon blir lyckligare för det. Mins du flickan,
som syster din skulle fostra upp åt den förnäma grefvinnan.
Gick det inte långa veckolängder, innan hon
fick en plåt en gång för besväret. Nej mor, en ann'
kan vara så god som en ann', och en narr är, Gud
straffe mig, den, som löper efter de förnämas fåfänglighet.</p>

<p class='c000'>— Elsa är en god och snäll flicka, Lars, fast glitter
och fagert tal lyser för henne, men så är ungt folks
sed. Icke har jag annars märkt någon olat hos henne.
Och inte duger det för hvem som helst att snacka med
henne om kärlek, det såg både Gudmund Spetsmakare
och halte Sven hos salig prosten.</p>

<p class='c000'>— God och snäll tycker du hon var, kan tänka,
när hon band ett eldkol i svansen på mor Lenas svarta
katt? Men jag säger dig, att kommer hon hem en gång
till, när det är nedmörkt, skall jag lära henne hvar
daggen faller, så stor jänta hon är, ja, om hon än vore
aldrig så hård — för djefvulen i våld!</p>

<p class='c000'>— Jesus, Lars, så du svär! — utropade mor Greta
förskräckt. — Tänk på, att det är stora böndagsafton
i afton.</p>

<p class='c000'>— Nå än se'n, qvinna. Jag är väl ingen prest.</p>

<p class='c000'>— Hon kommer nog snart — svarade Greta lugnande
— kanske råkade hon någon af flickorna från
<span class='pageno' id='Page_10'>10</span>vakstugan. De löpa der hos Klockar-Jonas både bittida
och sent.</p>

<p class='c000'>— Svarta Malin och Fingerlisa! I vakstugan hålla
de bön och sjunga psalmer, kan tänka, för att hålla
satan och hans trolldom från stad och land, och presterna
prata en hel hop galenskap, men den elake skrattar
åt dem allihop, ty han har redan makten i deras
hjertan.</p>

<p class='c000'>— Styr din tunga, karl! — sade Greta allvarligt.
— Den elake kan vara här fortare än du tror. Mins
du ej hvad som hände bryggaren Seipel, när han
svor på sista böndagsafton?... Bet han icke tungan
tvärt af?</p>

<p class='c000'>— Hände det dig, mor, komme nog döden tvärt.</p>

<p class='c000'>Hon såg på honom utan att svara. Men i blicken
låg något, som kom honom att icke fortsätta sitt skämt.
Han böjde sig ned och lade nya stickor till de andra
i bundtarne.</p>

<p class='c000'>— Gud bättre dig, Lars! — sade hon efter att en
stund ha sett på honom.</p>

<p class='c000'>Det dröjde länge, innan någon af dem nästa gång
bröt tystnaden. Väderilarne foro tjutande genom skorstenen
och yrde upp askan högt i spiseln.</p>

<p class='c000'>— Elsa är icke hård, som du säger, — sade slutligen
mor Greta, i det hon lyfte kitteln af elden. —
Här om dagen gret hon ju och lipade fasligt, när katten
der — hon pekade på en stor gråhvit katt, som
malde i spiseln — gjorde sig illa. Hon fick riktiga anfäktelser
deraf, och är hon än kavat vid dagsljus, är
hon rädd i mörkret som ett barn.</p>

<p class='c000'>— Töväder biter aldrig på mig, mor, — sade Lars
buttert. — Jag är för gammal, så mycket du vet, för
att inte begripa, att qvinnan skrattar, när hon kan och
gråter när hon vill.</p>

<p class='c000'><span class='pageno' id='Page_11'>11</span>Det bultade nu på dörren, och ändtligen inträdde
den länge väntade. Hon hade varit nere i staden hos
åldermannen Grijs, sade hon. Der hade varit mycket
stök och det hade dröjt, innan hon hade fått sitt ärende
uträttadt. Garnet skulle dock komma, bad åldermannen
helsa, så snart fartyget gått upp på strömmen.
När hon gick derifrån, hade hon på jerntorget mött en
ung, artig kavaljer, som bedt henne följa med sig hem
och spisa qvällsvard, och då hon icke svarat på hans
fråga, hade han sökt tvinga henne att följa sig. Hon
hade emellertid slitit sig lös och sprungit ned till vakten
samt derifrån öfver isen.</p>

<p class='c000'>Det var en mycket underlig historia, tyckte mor
Greta. Men efter som det var stora böndagsaftonen,
fick udda vara jemnt den gången. Mor Greta tyckte
emellertid, att det gjorde Elsa godt att en gång få se,
hvart de förnäme kavaljererne ville med all sin artighet.
Nästa gång skulle hon dock akta sig att komma
hem, sedan det ringt till aftonsången i Maria.</p>

<p class='c000'>Lars ville äfven tillägga några varnande ord. Men
nu stod icke Elsa längre svarslös. Med en knyck på
nacken förklarade hon, att det var så likt far att gnata
och gnälla på allt hvad hon gjorde, och det var derför
icke underligt, om hon icke ville stanna inne ensam
med honom så lång qvällen var.</p>

<p class='c000'>Så slutade den dagen.</p>

<div class='chapter'>
  <span class='pageno' id='Page_12'>12</span>
  <h2 class='c003'>III.</h2>
</div>

<div class='lg-container-b c005'>
  <div class='linegroup'>
    <div class='group'>
      <div class='line'>“Sopa, raka, smörjehorn</div>
      <div class='line'><a id='p12'></a>Sänder jag dig till resedon.”</div>
    </div>
  </div>
</div>

<p class='c000'>I vårdagjemningens däfna skymning tyckte man
sig förr i tiden se något besynnerligt dallra i luften
kring högt liggande föremål. För en liflig inbillning
aftecknade sig mot de bleka, oroliga skyarne i norr underliga
flockar af djur och menniskor, hvilka på qvastkäppar,
ungsrakor och allehanda likadana primitiva fortskaffningsmedel
voro på färd till Blåkulla, “den ledes”
ohyggliga boning. De sågos tydligast, när de drogo
förbi det spetsiga kyrktornet ned i dalen eller lägrade
sig på dess tak såsom en flock kajor för att skafva
malmen af klockorna. Stora kors ritades på dörrarna
till ladugården, på det att icke dessa säregna färdemän
skulle bortföra gårdens ungboskap, tjärtunnor påtändes,
eggjern sattes i gödselhögen och gamla muskedunder
afskötos, allt för att bortskrämma “trollpacket”.</p>

<p class='c000'>Samhället bäfvade för den grufliga trolldomssynden,
hvilken kom plötsligt likt en smittosam sjukdom öfver
folk, så mycket förfärligare än äfven den svartaste pest,
som han sträckte sina verkningar långt utöfver det timliga
lifvets gräns. Verldsliga och andliga myndigheter
uppbjödo all kraft, för att hejda satans raseri. Särskilda
domstolar inrättades och vakstugor höllos på flere
ställen inom landet, der presterne, under bön och psalmsjungning
sökte afvärja “hans” illistiga anslag och “grufveliga
raseri”.</p>

<p class='c000'>En sådan vakstuga hölls hvarje afton hos klockaren
i Katrina, mäster Jonas Lång, hvilken derför fått
uppbära många loford af stadens presterskap. Stugan
<span class='pageno' id='Page_13'>13</span>var stor och rymlig samt egnade sig väl för ändamålet.
Hon var utröjd så när som på några bänkar långs väggarne,
hvilka upptogos af barn och qvinnor. Högst få
män voro tillstädes, och de som voro der, utgjordes nästan
uteslutande af fäder till de barn, som anfäktades.</p>

<p class='c000'>Det var i skymningen, men magister Bengt, hvilken
skulle hålla bönen, var ännu icke kommen. Han
hade flera sådana vakstugor och brukade äfven på vägen
mellan dem besöka sådana hushåll, som lidit mest
af den svåra hemsökelsen. Under tiden berättade de
närvarande hvad de fått veta om trollpackets tilltag.
Det var i synnerhet en äldre qvinna, med liten hopkrympt
växt och skrynkligt anlete, som dervid i synnerhet
förde ordet. Hon beskref i lifliga färger, hur
Blåkulla var inredt, både ut- och invändigt. Hur “han”
kom som en förnäm kavaljer och frågade, om de ville
gå på gästabud, äfvensom hvad “han” tog sig för “när
han spelade med svansen under bordet” o. s. v., allt
till mycken uppbyggelse för barnen. Vid det entoniga
ljudet af hennes stämma retades deras inbillning. Den
ena rodnaden efter den andra uppsteg på deras kinder,
medan de i häpen förvirring stirrade mot den berättandes
fula, motbjudande anletsdrag.</p>

<p class='c000'>Plötsligt reste sig en af de äldre flickorna, med
vackra anletsdrag och ståtlig växt, från sin plats och
ropade häftigt åt klockaren:</p>

<p class='c000'>— Se dit, fader Jonas, se hur hon sticker in nålen
efter svarte Gudmunds Brita!</p>

<p class='c000'>Det nämnda barnet, en flicka af omkring sex års
ålder, for förskräckt upp från bänken, och de andra
stirrade i andlös spänning mot den utpekade fläcken
på väggen.</p>

<p class='c000'>— Du såg nog miste Lisa — sade klockaren, sedan
han andäktigt läst sitt fader vår två gånger. —
<span class='pageno' id='Page_14'>14</span>Hit vågar nog ingen sig, så länge vi hafva vår hederlige
magister Bengt att stöda oss till.</p>

<p class='c000'>— Nej far, nej far — återtog flickan — Nu ser
jag henne åter, om I bara hade en yxa ville jag dräpa
henne.</p>

<p class='c000'>Barnen började nu också att se något märkligt
röra sig i fogningen mellan stockarne, och i deras uppjagade
inbillning vardt det snart ett stort hufvud, som
försökte sticka sig in. De skreko derför och greto öfverljudt.
Några kastade sig ned och läste böner och
psalmer, andra fattade i klockarns kläder och bönföllo
om att han ej skulle lemna dem.</p>

<p class='c000'>Flickan, som först fått syn på trollpackan, hade
emellertid fattat en stor yxa och rusat mot det ställe
der hon sade sig hafva sett trollnålen. Här började
hon nu af alla krafter att hugga i de murkna stockarne.</p>

<p class='c000'>— Sågen I om jag träffade? — frågade hon och
lät sin arm utmattad sjunka till sidan.</p>

<p class='c000'>— Nej, nej, inte ännu! — skreko barnen på en
gång. — Hon drog nålen tillbaka strax du kom.</p>

<p class='c000'>En stund förflöt under tystnad.</p>

<p class='c000'>— Nu kryper hon fram igen! — ropade en liten
gosse och smög sig förskräckt bakom bänken.</p>

<p class='c000'>— Ja, ja der är hon! — ropade flere af barnen.</p>

<p class='c000'>Lisa, eller som hon vanligen kallades Fingerlisa,
för sina vackra händers skull, skyndade att på nytt
göra bruk af yxan, och ändtligen började barnen att
skrika högt af glädje.</p>

<p class='c000'>— Der fick hon! Der ligger hon och låter! —
ropade de om hvarandra. Och verkligen låg det någonting
svart under bänken, som rörde sig oroligt åter
och fram. Klockaren läste sina böner och fick ändtligen
mod att närmare<a id='p14'></a> undersöka föremålet för deras förskräckelse.
Men det var endast en knippa dref, sådan
<span class='pageno' id='Page_15'>15</span>som öfverallt stack fram mellan stockarne. Det var
sannolikt, att trollpackan förvandlat sig på detta sätt,
när hon fann dem påpasslige och gudfruktige. Barnen
hade nämligen tydligen sett, att Fingerlisa råkat hufvudet
på henne, och på yxan upptäcktes äfvenledes verkliga
menniskohår.</p>

<p class='c000'>Medan de grufvade sig häröfver, öppnades dörren
och Elsa steg in.</p>

<p class='c000'>— God afton! — helsade hon glad — är någon
här som vill följa med på gästabud?</p>

<p class='c000'>De närvarande sågo förskräckta på hvarandra utan
att svara.</p>

<p class='c000'>— Hvad I se'n högtidliga ut! — fortfor hon. —
Henrik Sporrmakare har gille i qväll, och der kommer
att gå muntert till, med öl och spelmän. Kom du Lisa,
träffar du Petter Linväfvare — tillade hon skrattande
och tog henne under armen — samt många andra raske
gossar för resten.</p>

<p class='c000'>— Nej tack, Elsa. Det är icke rätt att dansa nu;
magister Bengt säger, att det är vår lättfärdighet, som
är största orsaken till den elakes raseri.</p>

<p class='c000'>— Lättfärdig kan han vara sjelf. Men inte tänkte
du på synd, när du ville narra till dig gröna sidenkoftan
af mig härom dagen.</p>

<p class='c000'>Fingerlisa rodnade öfver denna beskyllning.</p>

<p class='c000'>— Hvem har sagt, att jag ville narra dig? — frågade
hon och fäste en ursinnig blick på Elsa.</p>

<p class='c000'>— Känd sak är så god som vittnad — fortfor Elsa
kitsligt — men du ska' ej vara så afundsjuk på mig
Lisa, ty du får nog hvilken förnäm kavaljer du vill.</p>

<p class='c000'>— Och du är ett elakt frö — inföll nu klockaren
och grep Elsa i armen — aldrig gör du annat än retas
och stiftar ofred. Vore bättre af dig att gå ordentligt
<span class='pageno' id='Page_16'>16</span>på våra bönestunder, än att löpa trakten öfver på
gillen och fläng.</p>

<p class='c000'>— Jag tigger ingen om lof att gå hvart jag vill
— svarade Elsa stolt och slet sig lös.</p>

<p class='c000'>— Akta dig barn — återtog klockaren varnande
— högmod går förfall.</p>

<p class='c000'>— Ja, är någon högfärdig, så är vackra Elsa det
— inföll nu Fingerlisa. — Härom dagen svor hon på,
ska' I veta, att hon ej ville gå i brudstol annat än med
en förnäm adelsman... Derför, kunnen I förstå, vill hon
vara olika oss alla andra!</p>

<p class='c000'>— Nu ljuger du Lisa — sade Elsa uppbrusande,
under det de kringstående började skratta.</p>

<p class='c000'>— Ljuger jag, min tös?... Nej du, skeppar Lars
stuga ligger för långt ifrån mig, för att jag skulle kunna
den konsten. Men, seså, trösta dig vackra Elsa, nog
får du bröllop utan barnsöl.</p>

<p class='c000'>Barnen började nu att skratta med full hals.</p>

<p class='c000'>— Alltid skall jag träffa dig, du otäcka, — sade
Elsa med ett flammande ögonkast. Med tårfylda ögon
och blossande kinder skyndade hon mot dörren. På
tröskeln vände hon sig häftigt om: — Akta dig — ropade
hon ursinnig — akta dig, när vi råkas ensamma.</p>

<p class='c000'>När hon vände sig om, var hon nära att knuffa
omkull den lärde magister Bengt, som med handboken
under armen, långsamt och högtidligt kom för att predika
mot den lede och hans onda anslag mot församlingen.</p>

<p class='c000'>En stund derefter hördes klockaren med entonig,
snörflande stämma upptaga en af de brukliga psalmerna
mot trolldom. Magister Bengt höll derefter ett mycket
uppbyggligt tal om satans välde, samt bad dervid den
Högste skydda alla renhjertade mot “hans” svåra pina
och trollpackornas hiskliga oväsen. Sedan ännu en
<span class='pageno' id='Page_17'>17</span>psalm sjungits, gick magister Bengt åter sin väg, och
de ifrigaste gjorde sig i ordning att vaka öfver de barn,
som sade sig varda förda nattetid till Blåkulla. För att
förkorta tiden, började de äldre qvinnorna å nyo att berätta
historier om troll och spöken. En berättelse, som
slog mycket an, handlade om en ung piga, som vardt
gift med en prins. Och dervid gick underligt till. De
närvarande lyssnade med särdeles andakt till de underfulla
beskrifningarna på jättar och tomtar, som voro
henne till hjelp. Och när berättelsen var slut, gaf den
anledning till mycket tal, förnämligast om den vackre
prinsen, som pigan gick ut för att råka i verlden.</p>

<p class='c000'>— Men hur kunde hon veta hvar han fans och
hur han såg ut? — sporde en af de mindre flickorna
nyfiket.</p>

<p class='c000'>— Åh, det var inte så underligt — svarade gumman,
som förde ordet, med hemlighetsfull min. — Hon
hade, förstås, förut gått i årsgång.</p>

<p class='c000'>— Gått i årsgång, hvad menen I dermed, mor Karin?
— frågade Fingerlisa förvånad, — det har jag
icke hört.</p>

<p class='c000'>— Kors, veten I icke det, vackra Lisa. Jo på julaftonen,
innan det blir dager, går man till skogs, säger
man. Men man får hvarken tala ett ord eller, se sig
till baka, ej heller se på någon eld, eller äta, eller dricka
eller höra tuppen gala. När man så, när solen gått i
skog, går på kyrkvägar, ser man så många likfärder,
som skola komma under året, och på åker och äng ser
man hur årsväxten blir, äfven ser man om eldsvådor
skola tima, och hvilka som skola rida med brudfölje
under året.</p>

<p class='c000'>— Ha'n I sjelf gått i årsgång mor? — frågade Fingerlisa,
ännu mera nyfiken.</p>

<p class='c000'><span class='pageno' id='Page_18'>18</span>— Icke jag, men nog vet jag den som gjort det,
och det har slagit in hvartenda grand, ska' jag säga.</p>

<p class='c000'>— Annars kan man ock erfara mycket, — inföll
klockaren och strök sig om hakskägget, — om man,
när månen är i första nyet, tar fram psalmboken, och
medan man oafvändt ser på honom, slår upp tre ställen.
De psalmer, man då får upp, visa hvad man kommer
att möta under året.</p>

<p class='c000'>— Så lär man ock kunna lägga tyg på logen, —
sade Fingerlisa lågmäldt.</p>

<p class='c000'>— Den synden skall du akta dig för, barn, — sade
klockaren, tystande henne.</p>

<p class='c000'>— Så I talen, fader Jonas! Hvad är väl det för
synd deri? När halmen är uttröskad, tar man — hon
sänkte rösten till en hviskning — af sig lintyget på
qvällen och lägger det på halmen i logen. Om man
då ser efter nästa morgon och finner ärmarne hopvikna
öfver bröstet, betyder det, att man dör under året, men
är blott en ärm uppviken, blir man gift med den man
vill ha... och är det uppviket nedtill blir man vigd
utan prest... ha!... ha!... Kan tänka, vackra Elsa
hade det viket ända upp till linningen.</p>

<p class='c000'>Ett fnissande och småpratande uppstod nu, som tycktes
aldrig vilja taga slut.</p>

<p class='c000'>En ung man med ljust hår och öppet, ärligt ansigte
hade inträdt, under det hon talade. Han hade
sett sig omkring, liksom han skulle sökt någon. När
Fingerlisa slutade,<a id='p18'></a> gick han fram till henne.</p>

<p class='c000'>— Du borde blygas, Lisa — sade han, då det vardt
något tystare — att utskämma en så hederlig qvinna.
Men du har alltid varit hennes afundsman.</p>

<p class='c000'>— Hör på, Anders Barberare! — ropade Fingerlisa,
alltjemt skrattande. — Han tror väl ej, att I redan
<span class='pageno' id='Page_19'>19</span>äro fästefolk, han och vackra Elsa. Men rosa inte
fisken, innan den står på disken.</p>

<p class='c000'>— Han tror mer än du, — svarade Anders, rodnande
— han tror, att du har en sned tunga, Lisa.
Men låter du henne löpa för fort, fins nog den som kan
stäfja dig. Du har nog icke allt rent för egen port.</p>

<p class='c000'>Han aflägsnade sig härpå, efter att hafva frågat
klockaren, om han visste hvarthän Elsa gått, men tills
solen gjorde molnen ljusa öfver Djurgårdslandet, fortfor
man i Jonas Klockares stuga att berätta sagor om troll
och spöken.</p>

<p class='c000'>Anders Barberare — barberare var den tiden det
samma som fältskär — hade känt Elsa i många år.
När hans föräldrar lefde, hade de varit Lars skeppares
närmaste grannar. Men det var egentligen först på
sista tiden, som han kommit att se närmare på henne,
ty han var nu snart utlärd i sitt yrke, kunde börja
tänka på att vara sin egen mästare, och ville då gerna
hafva en hustru med.</p>

<p class='c000'>Hvarken mor Greta eller Lars, visste han, hade
något emot om denna blefve Elsa. Mor Greta hade
till och med sagt honom, att han snart borde sjunga ut
med hvad han hade på hjertat. — Flickan — hade hon
sagt — följde ju honom med ögonen, hvart han gick,
som hade hon velat äta upp honom lefvande.</p>

<p class='c000'>Han hade äfven tyckt sig märka någonting ditåt
hos Elsa. Men hennes ögon voro icke att lita på,
sade grannarne och klandrade henne mycket, derför att
hon ej velat gifva sitt ja åt Gudmund Åkesson, som
var en så hederlig karl och hade flere stora gårdar
på malmen. Men Gudmund var dock både ondsint
och ful, och halte Sven hos prosten, som friat efter
honom, var icke mycket bättre. Så egenkär var
han, att nog borde han få henne lättare än dem, tänkte
<span class='pageno' id='Page_20'>20</span>Anders, och för hvarje dag som gick började hän mer
och mer tycka, att Elsa passade till hustru åt honom.
Hade han råkat henne denna qväll, skulle han bestämdt
tagit mod till sig och sagt henne det.</p>

<div class='chapter'>
  <h2 class='c003'>IV.</h2>
</div>

<p class='c004'>Det var en varm dag. Derför hade Elsa flyttat
ut väfstolen på gräsbacken utanför stugan, der det var
skugga under det höga päronträdet. Här fick spolen
löpa raskt undan mellan väfslagen, under det hon ömsom
hvisslade, ömsom sjöng.</p>

<p class='c000'>Solen hade gått ned bakom grannens tak. Det var
kallt, att sitta längre ute utan tröja i blåsten. Hon böjde
sig derför ned för att upptaga den, då hon såg hönsen
komma kacklande och pipande med uppspärrade vingar
genom inhägnaden. Efter dem kom grannens stora katt,
försigtigt smygande sig fram mellan trädstammarne.</p>

<p class='c000'>Med ett hopp stod hon på marken och, gripande
den första sten hon fick tag uti, skyndade hon efter honom.
En vild hetsjagt började, som slutade dermed,
att spetsmakarens Janne ilade upp i närmaste träd.</p>

<p class='c000'>Elsas öppna barm häfde sig våldsamt, och stora
svettdroppar lackade från pannan, medan hon andtruten
undersökte trädet från alla sidor, för att utfinna
bästa sättet att fånga sitt byte. Derpå började hon att
kasta till måls. Men afståndet var långt, och Janne
satt der uppe helt lugn, betraktande henne retsamt med
sina gröna, gnistrande ögon. — Måtte den lede ta' dig!
— ropade hon utmattad och måttade ett sista kast mot
honom. Hon såg, att han vacklade. Det prasslade sakta
<span class='pageno' id='Page_21'>21</span>i löfverket, och i nästa ögonblick låg han för hennes
fötter.</p>

<p class='c000'>Hon böjde sig ner öfver honom. Han gaf intet
tecken till lif. Stenen hade råkat midt i hufvudet. Så
illa hade hon icke velat, tänkte hon, och smekte och
klappade honom, samt sökte få honom att stå. Men
han sjönk åter tillsamman mellan hennes händer. Tårarne
stodo henne i ögonen. Så illa, hade hon icke velat
honom.</p>

<p class='c000'>Ett prassel i buskarne kom henne att vända sig
om. Det var Anders Barberare, som gick öfver täppan.
Han hade kanske sett henne gråta, tänkte hon förargad,
och torkade bort tårarne med lintygsärmen. Hvarför
skulle just han komma så olägligt.</p>

<p class='c000'>— God afton, jungfru Elsa! — helsade han vänligt
och räckte henne handen.</p>

<p class='c000'>— Frid till baka Anders! — svarade hon likgiltigt.
— Så sent I ären ute.</p>

<p class='c000'>Hon skyndade att taga på sig tröjan och satte sig
derefter åter i väfstolen samt började ifrigt syssla med
väfven. Han hade emellertid följt efter och satte sig
på pallen bredvid, samt började att med ett ledigt väfspröt
slå framför sig i gräset.</p>

<p class='c000'>— Hvad skall Matts Spetsmakare säga, när inte
gamle Janne kommer åter? — sade han slutligen, då
hon inte syntes hågad att bryta tystnaden.</p>

<p class='c000'>— Åh, han får säga hvad han vill.</p>

<p class='c000'>— Men det var inte rätt af Er jungfru att slå honom
så hårdt!</p>

<p class='c000'>— En katt?</p>

<p class='c000'>— Gamle Janne var ett snällt djur.</p>

<p class='c000'>— Han bet ihjäl två kycklingar i förgår, och det
var icke snällt.</p>

<p class='c000'>— Matts Spetsmakare kommer nog att hämnas.</p>

<p class='c000'><span class='pageno' id='Page_22'>22</span>— Det må han!</p>

<p class='c000'>— I ska' ta' Er i akt jungfru, grannarne vilja Er
inte väl!</p>

<p class='c000'>— Vilja de inte? — Men I är mycket mån om
mig, kan man höra!</p>

<p class='c000'>Hon lät spolen hvila och fäste sina bruna ögon
med ett sällsamt leende uttryck på honom. Han såg
åt annat håll.</p>

<p class='c000'>— Farväl jungfru! — sade han liknöjdt och reste
sig.</p>

<p class='c000'>— Farväl! — sade hon och såg icke på honom,
när hon svarade.</p>

<p class='c000'>Anders talade härefter en stund med de gamle inne
i stugan. När han gick, tyckte han sig se genom inhägnaden,
hur Elsa följde honom med ögonen. Grannarne
ha rätt, tänkte han. Hon vill endast hafva roligt med
karlarne utan att gifva dem något igen, — fast mig
skall hon inte fånga.</p>

<p class='c000'>Några dagar förflöto, innan han ånyo besökte Lars
Skeppares stuga. Men han hade lofvat gubben att hjelpa
honom med fisket, och detta löfte måste han hålla.</p>

<p class='c000'>När de gåfvo sig i väg, hjelpte Elsa dem att bära
ned näten i båten samt att länsa den från vatten.</p>

<p class='c000'>— Så tyst I ha'n blifvit, junker — sade hon leende,
då de skulle stöta ut båten.</p>

<p class='c000'>— Tron I att det nappar bättre, jungfru, om man
pratar och grufvar sig?</p>

<p class='c000'>— Det fån I försöka — svarade hon stolt och vinkade
med handen till afsked.</p>

<p class='c000'>Det var sent när de återkommo. De hade haft
god fångst, och det dröjde länge, innan de hunnit bära
allt samman uppför berget. När Anders skulle gå,
sade Lars med en nick åt Elsa:</p>

<p class='c000'>— Du kan följa honom flicka och ro öfver till
<span class='pageno' id='Page_23'>23</span>Kornhamn, så slipper han väsnas derborta vid bommen.
Knektarne äro fulla så här dags, och det kan lätt bli
krakel.</p>

<p class='c000'>Hon steg upp och följde honom tigande. Äfven
under öfverfarten hade de intet att säga hvarandra.
Vattnet kom i månlysta vågor och sqvalpade sakta mot
båten och det var detta, som tycktes taga deras tankar
i anspråk.</p>

<p class='c000'>När de hunnit öfver till andra stranden, krokade
Elsa fast båten vid en påle och tycktes vänta, att hennes
följeslagare skulle hoppa i land. Men i det stället
gick denne öfver till hennes plats i fören af båten.</p>

<p class='c000'>— Mins I den der qvällen jungfru, när I slog grannens
katt? — frågade han och sökte hennes ögon.</p>

<p class='c000'>— Hvarför skulle jag inte det?</p>

<p class='c000'>— I såg då så underligt på mig?</p>

<p class='c000'>— Gjorde jag? blef junkern stucken kan hända?</p>

<p class='c000'>Hon sänkte hufvudet och lekte med handen i vattnet.</p>

<p class='c000'>— Jungfru Elsa! Nu måste jag säga det rent ut.
Jag håller Er så kär.</p>

<p class='c000'>Hon såg häftigt upp och drog sig förskräckt till
baka.</p>

<p class='c000'>— Nej Anders, så I talen! — sade hon.</p>

<p class='c000'>—... Och många gånger har jag tänkt, jungfru,
att fråga Er, om I ej ville bli mitt äkta vif. När året
är ute, kan jag börja som egen mästare. Jag har godt
om gynnare. Mäster Schultz är gammal, och om I bara
ville, skulle det nog gå bra för mig.</p>

<p class='c000'>— Nej Anders!</p>

<p class='c000'>— Då skulle allt gå så lätt. Jag skulle arbeta
för fyra. Vi kunde köpa Matts Spetsmakares lilla stuga...</p>

<p class='c000'>— Nej Anders!</p>

<p class='c000'>— Säg blott jungfru, att I vill hålla mig kär. Jag
kunde hoppa i sjön, om I inte sägen det?</p>

<p class='c000'><span class='pageno' id='Page_24'>24</span>— Kunde du?</p>

<p class='c000'>Han såg så varmt och innerligt på henne. Men
hon stirrade tankfullt framför sig. Hennes händer föllo
långsamt åt sidan. Der borta vid Söderport hördes
stadsknektarnes sorl och rop, när de aflöste hvarandra
för nattvakten. Plötsligt reste hon sig upp.</p>

<p class='c000'>— Det är sent junker! — sade hon. — De vänta
mig åter der uppe!</p>

<p class='c000'>— Elsa! — ropade han lidelsefullt och ville hålla
henne qvar.</p>

<p class='c000'>— Nej nej, fråga mig icke mer.</p>

<p class='c000'>— Du vill då inte svara mig. Men grannarna ha
nog rätt, som säga, att du är en besynnerlig flicka, Elsa.</p>

<p class='c000'>— Hvad ha grannarne sagt?</p>

<p class='c000'>Hon såg förvånad på honom.</p>

<p class='c000'>— Jo de säga, att du är en flöjel, som blott vill
leka och aldrig fästa dig. Men du har handlat orätt
med mig. Du har visat mig något, som du aldrig menat.
Dina ögon ha inte talat sanning Elsa. Om du
visste hur mycket jag håller af dig!</p>

<p class='c000'>— Så sade äfven Gudmund Åkesson, och han gifte
sig strax efteråt med svarta Malin!</p>

<p class='c000'>— Ja, du har haft många friare Elsa!</p>

<p class='c000'>Han såg en stund utåt vattnet. Derpå reste han
sig upp och hoppade i land.</p>

<p class='c000'>— God natt Anders Barberare! — sade hon vänligt
och stötte ut båten. Men han låtsade inte höra
henne. — Akta dig för vackra Greta på “Hvita stjernan”
— ropade hon efter honom. — Hon är kär i dig!</p>

<p class='c000'>Nu vände han sig om och ämnade svara, men hon
var redan ett godt stycke ute på fjärden. Han såg en
lång stund efter henne. — Hvad jag var dum — sade
han halfhögt — som nämnde det. Grannarne ha nog
rätt. Hon vill endast fjäsa och flina, men aldrig allvar.
<span class='pageno' id='Page_25'>25</span>Fast inte skall hon se, att jag tar mig något
deraf som de andre.</p>

<p class='c000'>Med denna föresats fortsatte han vägen till sin
bostad.</p>

<p class='c000'>Nästa lördagsqväll var han emellertid äfven ute
med Lars och fiskade, och äfven då följde Elsa honom
ned till båten. När de kommit utför branten, gjorde
han sig i ordning att hjelpa henne att skjuta ut båten.
Han var lika glad, tänkte han, om hon följde med eller
ej. — Då kom det sig, liksom af en händelse, att
hon råkade luta sig något nära intill honom, och mera
behöfdes icke för att denna tanke skulle visa sig vara
osann. I nästa ögonblick hade han slagit sina armar
kring hennes hals.</p>

<p class='c000'>— Hvad jag håller hjertligt af dig Elsa, — hviskade
han och smekte henne ömt.</p>

<p class='c000'>— Är du ond på mig? — frågade hon sakta. Han
tyckte sig se, huru hennes ögon skimrade.</p>

<p class='c000'>— Inte kan man vara ond på den man håller kär!
— svarade han.</p>

<p class='c000'>— Nej be mig ej om någonting, Anders — sade
hon förskräckt — jag kan ingenting lofva dig!</p>

<p class='c000'>— Inte vill jag heller tigga din kärlek!</p>

<p class='c000'>— Jag tyckte det var så synd om dig, om jag
gjort dig illa!</p>

<p class='c000'>— Tyckte du? — Det låg hån i tonfallet. — Men
det var ju mitt fel, jag borde sett mig bättre för.</p>

<p class='c000'>Hon slet sig häftigt lös från honom. — Jag vånne
den lede toge mina ögon, — sade hon och höll händerna
för ansigtet.</p>

<p class='c000'>Han ville kyssa henne, men hon vek häftigt tillbaka.</p>

<p class='c000'>— Farväl Anders! — ropade hon och skyndade
<span class='pageno' id='Page_26'>26</span>uppför backen. — Du kan låta båten vara på andra
stranden tills i morgon. Då skall jag hemta den.</p>

<p class='c000'>— Är detta ditt sista ord, Elsa!</p>

<p class='c000'>— Ja!</p>

<p class='c000'>— Farväl då!</p>

<p class='c000'>— Farväl!... — Hon vände sig om ännu en gång.
— Vi få se om ett år, om kärlek består — ropade hon
skrattande och försvann bakom krönet.</p>

<p class='c000'>... består! — upprepade ekot ute från fjärden.</p>

<p class='c000'>Under den närmaste tiden härefter undvek Anders
så mycket som möjligt Lars Skeppares stuga. När han
någon gång kom dit, talade han med Elsa endast om
likgiltiga ämnen. Han ville fortfarande vara hennes
vän och råda henne till allt godt, tyckte han, ty hon
behöfde råd, så många afundsmän som hon hade. Men
aldrig skulle hon få höra ett ord om kärlek mera från
hans läppar. Sämre fästman kunde hon få än honom,
och hade hon ratat honom en gång, kunde detta vara nog.</p>

<p class='c000'>Elsa å sin sida tycktes förstå hans tankar. Hon
ville icke mera följa honom till båten. Det var bättre,
sade hon, om denna var qvar på andra stranden öfver
natten, ty lätt nog kunde hon råka illa ut på återfärden,
då hon var alldeles ensam. Detta tyckte äfven
mor Greta, och derför vardt det äfven så.</p>

<div class='chapter'>
  <h2 class='c003'>V.</h2>
</div>

<p class='c004'>Det skymde redan, när det kungliga jagtföljet gjorde
sitt intåg ner för Hornsbacken. Det var ståtligt att
skåda för det fattiga folket, som trängde sig fram mellan
de torftäckta kojorna. Muntra fanfarer klingade.
<span class='pageno' id='Page_27'>27</span>Hästarne frustade. Hvilka bandprydda manar och guldsmidda
betsel! Kavaljerer med stora fjäderbuskar i
hattarne, skämtande och skrattande med damer i långa,
hängande klädningar, öfversållade med guld- och silfverblommor.</p>

<p class='c000'>Nyfikenheten hade drifvit äfven Elsa dit ned, för
att åse ståten. — Hvad jag gerna ville vara i hennes
ställe, tänkte hon, och såg upp mot en ung dam, som
red förbi på ett hvitt sto. — Hon behöfver ej vänta
på bröllopet, om någon vinner hennes tycke.</p>

<p class='c000'>Hon strök håret ur pannan och vred taftshufvan
mera på sned. Hon visste, att det klädde henne bättre.
Hon kunde nämligen icke undgå att märka, att kavaljererna
sände henne månget förstulet ögonkast, när de
redo förbi. Men hvad betydde väl, att hon icke var
lika ful som svarta Malin, när hon ändock hade så ledsamt.
— Anders Barberare var visserligen en god gosse
och hade aldrig gjort henne emot, men han var lika
fattig som hon, och Jonas Klockare hade nog rätt när
han sade, att om sorg och nöd väter gift mans bröd,
blir det kärlekens död.</p>

<p class='c000'>Så följde hennes tankar hvarandra, medan hon
drömmande såg efter det lysande tåget.</p>

<p class='c000'>När hon vände sig om för att återtaga sin väg,
såg hon vid sin sida en förnäm man med pelsbräm på
kappan och fjäder i hatten.... Hur han kommit henne
så nära, utan att hon märkt honom, kunde hon icke
förklara. Det var med en viss skygghet, som hon betraktade
honom. Men hvad såg hon? Det var ju han,
som räddade henne från de efterhängsne kavaljererne
nere på isen. Nära ett år hade sedan dess gått till ände.</p>

<p class='c000'>— God afton, vackra Elsa — helsade han vänligt.
— Du är stadd på hemfärd kan jag se, och denna gång
utan friare?</p>

<p class='c000'><span class='pageno' id='Page_28'>28</span>Hans röst klingade så sällsam och underbar. Hon
ville tacka honom för hans ädelmod sista gängen de råkades,
men hans mörka ögon voro fästa på henne med
ett så egendomligt uttryck, att orden dogo bort, innan
de ännu hunnit uttalas. Hon kände sig nästan ängslig
till mods.</p>

<p class='c000'>— Du ser på min bindel — återtog kavaljeren och
höll upp sin arm, som låg i en svart binda. — Det är
ett minne af vårt sista sammanträffande. Långe kaptenen
vid gardet, som ville åt dig, fick nog också sin
jacka uppsprättad, men det fans flere måsar ute på isen
än jag anade.</p>

<p class='c000'>Han gjorde här ett uppehåll och såg henne vänligt
i ögonen. Hon såg blyg ut. — Efter jag kom att
råka dig nu i afton — återtog han med sällsam darrning
på rösten — kan du följa mig dit ned åt staden.</p>

<p class='c000'>— För hvem tar mig Ers nåd? — sade hon häftigt
och rodnade.</p>

<p class='c000'>— Nå blif icke ond, vackra Elsa — sade han skrattande.
— Jag ville icke såra dig med mitt förslag. Jag
tyckte blott, att det var en sällsam likhet mellan dina
vackra drag och en förnäm dams, hvilken jag gerna
ville skulle intressera sig för dig.</p>

<p class='c000'>— En förnäm dam? Ers nåd skämtar!</p>

<p class='c000'>— Om jag såg rätt nyss, skulle du ingenting ha
emot att rida på vackra hästar, eller hur?</p>

<p class='c000'>Hon såg undrande på honom. Ville han gyckla med
hennes fattigdom? tänkte hon.</p>

<p class='c000'>— Det man inte kan få, tjenar ej att eftertrå, —
sade hon och sänkte åter ögonlocken.</p>

<p class='c000'>— Hvem vet hvad lyckan kan skänka, — sade han
med ett hemlighetsfullt leende. — Du är så vacker,
min flicka och har så mycket medfödt behag, att om
<span class='pageno' id='Page_29'>29</span>lyckans gudinna vore en karl, skulle du bestämdt vara
hans första älskarinna.</p>

<p class='c000'>— Ack Ers nåd, lyckan bor ej i fattigmans stuga.</p>

<p class='c000'>— Der kan hon trifvas lika väl som under guldstickad
kjortel — sade mannen, alltjemt med samma
egendomliga leende.</p>

<p class='c000'>Några borgare närmade sig nu ner i backen. Han
tog upp en stor silfverklocka ur fickan och vände sig
mot ljusskenet, som föll från fönstret bakom dem.</p>

<p class='c000'>— Det mörknar redan — sade han brådskande. —
Derför farväl!</p>

<p class='c000'>Han drog en ring från sitt finger och tillade, i det
han gaf henne den:</p>

<p class='c000'>— Du tycker om sådant glitter och har åt minstone
alltid roligare deraf än jag.</p>

<p class='c000'>— Nej Ers nåd!... — Hon visste icke om hon
kunde mottaga den eller ej. Men så granna stenar
hade hon aldrig sett förr. Hvad de skimrade vackert
i ljusskenet! Hon såg tveksam, än på gifvaren, än på
gåfvan.</p>

<p class='c000'>— Din tacksamhet visar, att du har godt hjerta,
— sade han och tog henne i hand — och jag vill ytterligare
öka gåfvans värde. Om du behöfver en vän,
skall du icke glömma denna ring. I Bollhusgränden,
på venster hand från brinken, ligger ett smalt hus med
gafveln åt gatan. De kalla det för tyske grefvens hus.
Gå in der i porten och klappa på andra dörren till
höger. Visa ringen för den som öppnar, och om det
är möjligt, skall du få den hjelp du söker. Och nu farväl! —</p>

<p class='c000'>Hon stirrade tankfullt efter honom, tills han försvunnit
i mörkret. “Tyske grefven” hade hon hört omtalas
såsom en mycket farlig och ondsint menniska, hvilken
fått sitt tillnamn af de stora rikedomar, som han
skulle roffat till sig under de föregående krigsåren i
<span class='pageno' id='Page_30'>30</span>Tyskland. Men kavaljeren hade sett så vänlig ut... och
hvilken vacker ring hon fått! Hon måste gå närmare
till fönstret för att se hur den skimrade i ljusskenet.
Hon vände honom på alla sidor. Ett fnissande
och skrattande bakom henne kom henne att häftigt
vända sig om. Det var idel bekanta ansigten hon såg.
Der stod svarta Malin, der Fingerlisa, der Annika hos
hökarens. Och alla skrattade och gjorde miner åt henne.</p>

<p class='c000'>— Jo det lönar sig att vara vacker, kan man se,
— sade Annika, en lång bleklagd jänta, och försökte
qväfva sitt skratt.</p>

<p class='c000'>— Vacker flicka, vacker gåfva! — tillade svarta
Malin och torkade sig om munnen med en betydelsefull
åtbörd.</p>

<p class='c000'>Elsa kände sig på en gång förlägen och ond. Hvad
hade de att göra med de gåfvor hon fick. Men hon
var icke van att tåla sådant skämt. Det hade hon visat
mer än en gäng förut.</p>

<p class='c000'>— Hvad du är afundsjuk, svarta Malin, — sade
hon och höll upp ringen för den som sist talat, en tjock,
svartmuskig flicka med grofva drag och skelande ögon.
— Det skulle nog vara något för dina krokiga fingrar,
kan tänka. Men du kan hafva nog af långe Gudmund
du, som jag ratade.</p>

<p class='c000'>— Tvy trå mig för slikt — svarade den tilltalade
föraktligt och spottade tre gånger framför sig — med
mig får den elake ingen makt.</p>

<p class='c000'> — I morgon är ringen blott ett torrt löf, ska' du
få se — inföll Annika. — Gjorde du som jag, kastade
du honom genast i strömmen.</p>

<p class='c000'>Fingerlisa hade under tiden betraktat ringen. Hennes
vackra anlete färgades af en liflig rodnad. Ifrån
att skratta och skämta som de andra blef hon plötsligen
<span class='pageno' id='Page_31'>31</span>tyst och allvarsam, och hennes röst hade en bitter
skärpa, när hon inföll:</p>

<p class='c000'>— Vi gå i vakstugorna hvarje afton och bedja den
allsmäktige skona oss frän trolldom och satans frestelse,
och så löpa våra egna grannar efter honom, som flugor
efter smör. Hur många gånger har du rest vackra
Elsa? —</p>

<p class='c000'>Vid denna fråga tårades Elsas ögon. Att tro henne
vara så förtappad, att hon reste till Blåkulla, hade ingen
förr gjort.</p>

<p class='c000'>— Hvad tron I väl om mig? — sade hon häftigt.
— Tron I kanske, att jag icke kan mina stycken så
väl som I?... Men akta dig Lisa, det är inte första
gången jag hör din onda tunga löpa.</p>

<p class='c000'>— Akta mig och hvarför det? — frågade denna
med ett tillgjordt skratt. — Tror du, att jag inte såg dig
i går qväll, så vacker du är, när du satt som en kråka
på postmästarens tak. Du är en gemen trollpacka du,
så mycket du vet.</p>

<p class='c000'>Äfven hon tycktes hafva tårarne i ögonen.</p>

<p class='c000'>Dessa ord rågade måttet af Elsas tålamod. Ursinnig
öfver den lidna skymfen, och icke heller glömsk
för det som hände i vakstugan hos Jonas Klockare,
rusade hon mot Fingerlisa och fattade henne i håret,
och innan de andra hunnit hejda det, hade hon slagit
sin fiende under sig på gatan. Malin och Annika
stodo helt försagda vid denna kraftyttring. Aldrig
hade de trott Elsa om sådant, hon som ansett sig alltför
fin och förnäm för att besöka deras vanliga dansnöjen
och gillen. Men i nästa ögonblick ingrepo äfven
de i striden. Dock, Elsa hade äfven hjelp att
vänta.</p>

<p class='c000'>— Blyg's I inte flickor att kasta Er allesamman
öfver en enda — hördes nämligen i nästa ögonblick
<span class='pageno' id='Page_32'>32</span>mor Gretas stämma öfver skriket, och skuffande undan
den ena hit och den andra dit hjelpte hon Elsa att resa
sig. — Är det skick och seder att slåss så här midt
på allmän kyrkväg.</p>

<p class='c000'>— Åh tyst I, mor Greta — ropade Fingerlisa, i
det hon flammande af vrede strök sitt hår ur pannan.
— Gå hon hem till sitt, gråsugga. Vi behöfva ej hennes
förmaningar.</p>

<p class='c000'>— Du borde skämmas att gifva gammalt folk öknamn,
— sade gumman barskt, — men akta dig, du,
ty så mycket du vet, vackra Lisa, att skönt kan bli
grönt och fett magert.</p>

<p class='c000'>— Ja akta dig Lisa! — ropade nu de andra flickorna
skrattande. — Den ena trollpackan stjelper icke
den andra, och flåsar den gamla på dig, får du lungsoten.
Nej se bara hur hon fräser!</p>

<p class='c000'>— Jag skall rifva ögonen ur dig, för det ordet —
sade Elsa och ville på nytt rusa emot henne.</p>

<p class='c000'>— Bry dig icke om hvad de säga, — sade mor
Greta, och förde Elsa med sig. — När man är dålig
sjelf, vill man ock, att andra skola vara det. Sådana
pigor äro intet umgänge för dig.</p>

<p class='c000'>Men de hade sårat henne, tyckte Elsa, så djupt, att
hon aldrig kunde glömma det. Den ena tåren efter
den andra rullade utför hennes kinder. Hade ej mor
Greta varit, skulle striden derför lätt kunnat upplåga
på nytt, oaktadt fiendens öfvermakt. Men nu förde mor
Greta henne med sig med stadig arm derifrån.</p>

<p class='c000'>Fienden ansåg sig må hända äfven för svag för att
fortsätta striden mot två motståndare, af hvilka mor
Greta, så gammal hon var, icke var att leka med.
Ljudet af hästtramp från gränden bredvid kom dem
äfven att tänka på vakten, som i hvarje ögonblick kunde
komma. De drogo sig derför flinande och småskrattande
<span class='pageno' id='Page_33'>33</span>hvar åt sitt håll och läto Elsa och mor Greta ostörda gå
derifrån.</p>

<p class='c000'>När Elsa inkom i stugan, fick hon uppbära många
hårda ord af mor Greta. Elsa var icke flicka, sade
denna, att löpa ute efter de förnämes glitter. Mor
Greta synade härefter ringen mycket noga, medan Elsa
utan att svara drog sig trumpen bort i en vrå.</p>

<p class='c000'>Det var en enkel guldring, med en liten skimrande
sten, i hvilken var inristadt ett sirligt vapen. Han
var alldeles gjord för Elsas finger, tyckte hon, och det
var icke underligt om Fingerlisa var afundsjuk. Hon
var det alltid, när Elsa fick något. Men nu skulle hon
nog få betala henne derför.</p>

<p class='c000'>Medan hon småpratade härom, till hälften för sig
sjelf, inträdde Fingerlisa. Hon hade tårarne i ögonen
och gråten i halsen. Hon bad Elsa så mycket att hon
skulle förlåta henne, hvad hon sagt. Det var ej något
ondt menadt dermed, bedyrade hon snyftande. Hon hade
endast velat varna Elsa. Hon såg emellertid så hemlighetsfull
ut, när hon yttrade detta, att mor Greta i stället
för att, hvilket hon föresatt sig, dugtigt banna henne,
vardt allt försonligare och nyfiknare samt slutligen lofvade
henne både råmjölk, när kon nästa gång skulle
kalfva, och annat godt, om hon talade om hvad hon
visste. Men Fingerlisa var svår att öfvertala. Om det
vore sant, sade hon, att man sett Elsas skepelse fara
omkring i luften qvällstid, kunde olyckan snart vara
framme. Och utom vaka och bön kände hon då ingen
bot för trolldomen.</p>

<p class='c000'>Men de utlofvade gåfvorna växte med den stegrade
inbillningen, och slutligen kunde Fingerlisa icke längre
motstå mor Gretas enträgenhet. — Så syndigt det än
vore, som hon sade, kunde hon icke neka till att omtala
<span class='pageno' id='Page_34'>34</span>för henne hvad hon viste. — Och nu berättade
hon, hviskande, att den förnäme kavaljeren icke varit
någon annan än den lede sjelf, som velat fresta
Elsa att blifva hans brud, och ringen var fästegåfvan
som han gifvit henne. Så länge de icke hade några
trollbarn med hvarandra, var det emellertid ingen fara
å färde, och han hade ingen makt öfver henne. Men för
att vara riktigt säker, borde hon dock lägga ringen i
askmörjan. Vore han i behåll, när solen gick upp nästa
dag, hade den lede gifvit Elsa en verklig ring, och
då kunde hon nyttja honom hur hon ville, ty då hade
vår Herre största makten i hennes hjerta. Men låg
der i stället ett stycke näfver eller en rostig jernbit,
när nästa sol lyste på spisen, då var trolldomen uppenbar,
och hon borde genast låta skrifta sig.</p>

<p class='c000'>Mor Greta tackade henne för detta råd. Lisa var
dock en god och hjelpsam flicka, sade hon, som i grund
och botten ville grannarne väl, fast hon i bland hade
ondt af sin tunga. Derför skulle hon ha tack. Men
det var möjligt, att den lede kunde återkomma i en annan
skepnad, och derför måste äfven bot upptänkas. —</p>

<p class='c000'>Fingerlisa ville nu gå. Hon hade sagt så mycket
hon visste. Blott man icke “fördes”, försäkrade hon,
vore Guds makt större än den ondes. Men hade
man gått öfver tredje tröskeln i Blåkulla och sett de
store ormarne, då kunde ingen mensklig makt vidare
hjelpa.</p>

<p class='c000'>Fingerlisa hjelpte nu mor Greta att lägga ringen
i askan samt tog derefter en yxa från väggen, som hon
satte i sophögen utanför dörren.</p>

<p class='c000'>— Ingen mensklig makt, säger du — frågade mor
Greta tankfull, när hon återkom — och ingen af våra
prester heller?</p>

<p class='c000'><span class='pageno' id='Page_35'>35</span>— Endast den gudfruktige kaplanen i Lund, säger
man, lär få bugt med honom, — svarade Fingerlisa
och ville taga afsked. — Men det är långt dit. Han
bor, sade klockarn, i en kyrka, som är djupt under
jorden, och derifrån kan man gå ned i Blåkulla alla
dagar.</p>

<p class='c000'>— Han kan då säkert hjelpa mot trolldomen? —
frågade mor Greta ifrigt.</p>

<p class='c000'>— Så säger åt minstone Jonas Klockare. Det var
så, att en ung bondflicka blifvit förd till Blåkulla, berättade
han i går, och hennes fästman, som höll henne
mycket kär, hade, när den lede anfäktade henne alltför
hårdt, gått till den gudfruktige kaplanen, samt bedt
honom för gods och guld hjelpa honom att få till baka
hvad han hade kärast på jorden. Detta lofvade honom
äfven prestmannen, men blott på ett vilkor förstås, och
det var att han tog på sin ed, att jäntan icke sjelfmant
bjudit sig åt den lede, utan att det varit denne som
frestat och förledt henne. Han vore annars maktlös,
sade han, och den som oträngd toge hans kraft i anspråk,
skulle bli evigt fördömd. Men fästmannen var
blind, stackars gosse, och han trodde bara godt förstås
om sin fästeqvinna. Allt hvad hon sagt, tänkte han,
var endast bibelord. Derför svor han och bedyrade
med de svåraste eder, att det var den lede sjelf som
var enda skulden till hennes synd. Presten gjorde då
som han bad honom om och svor fram den lede. Med
ett hiskligt tjut och vrålande kom denne i dagen, men då
begaf sig inte bättre, än att det var jäntan sjelf, som
af fåfänga griller och högfärd sökt hans bistånd och
icke alls den lede, som frestat henne dertill, och slutet
vardt derför så ömkligt någon kan tänka sig det, ty
när jäntan vardt helbregda från synden och hin ondes
<span class='pageno' id='Page_36'>36</span>anfäktelser, då vardt den stackars gossen i stället en
krympling för lifstiden.</p>

<p class='c000'>Fingerlisa tog nu afsked. Hon hade berättat allt
hvad hon visste om den gudfruktige prestmannen, sade
hon och kunde icke dröja längre borta från sin gamle
far, då det redan var nermörkt. Men om de behöfde
hjelp någon annan gång, skulle hon icke lemna dem
utan. Tack vare Jonas Klockare kände hon både ett
och annat, som icke borde vara utan allt gagn i de
svåra tiderna.</p>

<p class='c000'>Elsa hade under hela tiden Fingerlisa talat med
moder sutit tyst i sin vrå, och hon tog ej emot hennes
hand, när hon sade farväl. Dylika berättelser och kanske
ännu sällsammare hade hon hört mången gång i
vakstugan, men aldrig hade hon dock hört något så
galet, tyckte hon, att någon straffats, om han velat
rädda sin nästa från trolldom, när han sjelf ingenting
gjort.</p>

<p class='c000'>— Det var Fingerlisas vanliga lögner — sade hon
när denna gått — och det ska' I icke tro på, mor.</p>

<p class='c000'>Denna fann dock Fingerlisas tal både naturligt och
riktigt. — När man vill bedraga vår Herre, ser du mitt
barn — sade hon andäktigt — får man nog lida sitt
straff. Nu hade den elake verkligen vunnit af vår
Herre en själ, och denna måste förgås, om ej någon annan
lemnades i stället.</p>

<p class='c000'>Elsa gick denna qväll tidigare än vanligt in i sin
kammare och när Lars inträdde med dagens fångst på
ryggen, sof hon redan. Han hade emellertid hört omtalas
af några grannar uppträdet ute i gränden, och
ville gerna säga Elsa ett och annat ord.</p>

<p class='c000'>Han brummade och svor fasligt. Men när han var
i detta lynne, lät mor Greta alltid honom hållas. Hon
styrde nämligen i det stora både säkert och förståndigt;
<span class='pageno' id='Page_37'>37</span>och då han icke handlade, utan endast ordade
tyckte hon det kunde göra det samma, om han väsnades
eller ej.</p>

<div class='chapter'>
  <h2 class='c003'>VI.</h2>
</div>

<p class='c004'>Följande morgon, då Elsa inträdde i stugan, satt
hennes far i lifligt samspråk med en storväxt, groflemmad
karl med rödfnasigt, uppsväldt ansigte och knäfvelbårar.
I skymningen kunde denne varit skräckinjagande
nog, men vid dagsljus föreföll han, med all sin
krigiska hållning, alltför beskedlig och narraktig, för att
vara farlig, och om icke lukten efter det sista ruset afhållit
derifrån, skulle helt säkert hvilket barn som helst
känt sig frestad att leka med hans röda hakskägg.</p>

<p class='c000'>Hans drägt inbjöd äfven på sätt och vis dertill.
Den utgjordes af en kort rock af rödt kläde med guldränder
i sömmarne, gula sämskskinnsbyxor och röda
strumpor. Oaktadt dessa bjerta färger var den likväl
på långt när ej så lysande, som man skulle tro, ty de
många fläckarne framtill läto den röda färgen skifta
väl mycket i brunt, och guldränderna voro på de fleste
ställen bortnötta eller urblekta.</p>

<p class='c000'>Men mäster Hvittlock var stadens förste skarprättare
och som sådan alltid en man, värd att betrakta.
Han var nu ute för att skaffa sig en ny medhjelpare,
ty dagen derpå skulle åter en trollpacka brännas, och
en af hans drängar hade qvällen förut druckit för mycket
öl samt till följd deraf ramlat ut för krogtrappan
och brutit halsen af sig.</p>

<p class='c000'>Lars Skeppare var emellertid föga nöjd med besöket.
<span class='pageno' id='Page_38'>38</span>Så granne han var, plägade han icke gerna umgänge
med mästermannen.</p>

<p class='c000'>Medan de talade, började Elsa göra upp eld i spiseln.
Hennes hjerta klappade af lätt förklarlig oro.
Skulle ringen ligga qvar? Eller hade hennes mor redan
tagit bort honom? Stället var orördt, såg hon, der
hon sett dem lägga honom qvällen förut. Hon strök en
gång, två gånger, för hvarje gång allt djupare, tills hon
slutligen nådde sjelfva hällen. Men ingen ring syntes
till. Allt hon fann var några rostiga spikhufvuden.</p>

<p class='c000'>— I kommen då icke med i morgon, fader Lars?
— sade mäster Hvittlock och fattade sin, med en röd
fjäder prydda hatt.</p>

<p class='c000'>— Inte för allt guld som glimmar... Fråga Jonas
Wärme eller någon annan, som bättre behöfver dalern.</p>

<p class='c000'>— Han är för vek i kroppen. Det är icke alla,
som kunna se justitiesvärdet blott och bart utan att
krokna, ska' jag säga. Och — om I tror att det ingen
heder är dermed — ska' jag säga, att det står i
den heliga skrift, att öfverheten fick svärdet. — Höga
magistraten sade ock i går, att det var ett hederligt
och aktningsvärdt yrke.</p>

<p class='c000'>— Huru som helst, lär I ej få mig på slik förrättning
— sade Lars Skeppare bestämdt. — Om de
stackars qvinnorna kunde hålla sin mun bättre och inte
löpte i husen med sqvaller om sin nästa, ginge det dem
bättre.</p>

<p class='c000'>— Är I då förryckt i hela kroppen? Tron I att
höga hofrätten och alla riksråden, ja sjelfva kungen
skulle låta bränna dem, den ena efter den andra, om
de voro oskyldiga. Säg icke om det ordet, så att någon
hör det, ty det kunde bekomma Er illa.</p>

<p class='c000'>— Åh, Gud ske lof, alla mina grannar veta nog,
att jag är fri från slikt djefvulstyg.</p>

<p class='c000'><span class='pageno' id='Page_39'>39</span>— Om I ären det — här sänkte han rösten —
heter det likväl icke alldeles så om andra här i huset.</p>

<p class='c000'>Elsa trodde sig se på deras miner, att de talade
om henne, och utan att veta hvarför, rodnade hon upp
till hårfästet samt skyndade ut.</p>

<p class='c000'>— Tala nu ur skägget — sade Lars häftigt, då
hon var borta — eller vid alla djeflar och trollpack
ska' jag icke få fram det.</p>

<p class='c000'>— Nå, nå, inte så häftigt! — sade mäster Hvittlock
saktmodigt. — I går var det icke en, utan fulla
tjoget, som sågo Er vackra dotter flyga af med de andra
till Blåkulla. Ville ej säga något ondt dermed —
tillade han, då Lars' blickar mörknade allt mer — det
kunde ju endast varit hennes hamn man såg.</p>

<p class='c000'>— Så? Man såg hennes hamn? — utropade Lars
vredgad. — Det säger jag dig, mäster, så granne du
är, kom ej till baka med slikt prat, ty det är intet kram
för min marknad.</p>

<p class='c000'>Mäster Hvittlock tycktes icke heller vara hågad
derför. Han hade endast menat väl, tyckte han. Det
kunde ju vara nyttigt att höra hvad grannarne pratade
om, så att man kunde hålla sig på sin vakt. Men högfärd
går för fall, och mången hade förr en gång fått
ångra att de icke lydt hans råd.</p>

<p class='c000'>Han tog nu afsked, lemnande gubben att i ro fundera
öfver hvad han sagt.</p>

<p class='c000'>— Hvad går åt er, far, i dag? — frågade Elsa,
då hon en stund derefter inträdde och såg, hur han
följde henne med forskande blickar.</p>

<p class='c000'>— Du borde gå mera i dina sysslor, barn, och
springa mindre kring torg och gränder — sade han
vresigt. — Du hade då inte ondt af djefvulens anfäktelse.</p>

<p class='c000'>— Käre far, hvad menen I väl?</p>

<p class='c000'><span class='pageno' id='Page_40'>40</span>Hon rodnade och såg ut, som hon fullkomligt väl
hade förstått, hvartåt han syftade.</p>

<p class='c000'>— Åh, inte värdt att du ställer dig så oskyldig.
Nog vet jag, att du i går hade kommers med någon
af de förnäme kavaljererna der nere i staden.</p>

<p class='c000'>— Käre far, inte kunde jag veta, att det var så
farligt att svara en menniska, som talade så vänligt
som han gjorde.</p>

<p class='c000'>— Man får icke tro alla, som hafva söt mun och
äro vänliga i ansigtet. Men gör du om det en gång
till, ska' jag... Han höjde armen.</p>

<p class='c000'>— Det må far! — svarade Elsa trotsigt. — Aldrig
tvingen I mig till något.</p>

<p class='c000'>— Herre Gud, hvad tänker du på, Lars? — utropade
mor Greta, som i det samma inkom. — Och
tänk bättre på hvad du säger, Elsa, att du icke retar
far!</p>

<p class='c000'>— Hvar har du trollringen? — frågade gubben
häftigt. — Gif mig den!</p>

<p class='c000'>— Den tog mor — sade Elsa med en knyck på
hufvudet.</p>

<p class='c000'>Mor Greta skyndade bort till spiseln. Hon hade
icke velat se efter ringen, medan mäster Hvittlock var
derinne, och förrän han kom hade icke solen börjat
skina dit in.</p>

<p class='c000'>— Herre min skapare! — ropade hon och slog
samman händerna. — Jäntan hade rätt. Se bara far,
endast en bit näfver ligger der.</p>

<p class='c000'>Elsa sade ej ett ord. Hon hade sin egen tro derom,
tyckte hon. De ville endast skrämma henne.</p>

<p class='c000'>— Så mycket du vet, Elsa — sade Lars, sedan de
undrat åter och fram öfver ringens försvinnande, och
alla tre bedyrat vid allt hvad heligt var, att ingen tagit
<span class='pageno' id='Page_41'>41</span>den — så mycket du vet, inte kommer du i brudstol
förr än förståndet fått växa ut på dig.</p>

<p class='c000'>— Far gör som han vill — sade Elsa kallt. Men
derpå, liksom hon skulle ångrat sig, tog hon mor Greta
om halsen och kysste henne häftigt samt skyndade in
på sin kammare.</p>

<p class='c000'>— Gud ska' veta, att hon blifvit både hård och
egenvillig på sista tiden, — sade mor Greta förvånad
och såg efter henne, — men tvång biter mindre på
henne än flinta på stål. Måtte blott vår Herre skydda
henne.</p>

<p class='c000'>— Så långt det räcker — sade Lars tviflande. —
Men nog ska' ondt gry ut med ondt, — återtog han
strax derpå. — Fast mins du mor, när du ville tvinga
henne att gå i de nya kängorna och hon i stället sprang
barfota i snön hela Guds långa dagen?</p>

<p class='c000'>— Mins nog det, och hade inte du den gången
lagt dig ut för henne, far, hade nog stora bönboken
till sluts kommit fram. —</p>

<p class='c000'>Den tid som följde efter dessa händelser var icke
lycklig för Elsa. Mor Greta hade aldrig varit så sträng
och noggrann, som hon nu blef. Ofta var hon till och
med obillig i sina fordringar. Men ondt gry, sade hon,
skulle ut med ondt.</p>

<p class='c000'>Både Lars och Anders Barberare, hvilken nu mera
sällan besökte dem, försökte väl understundom stämma
mor Greta till mildare känslor. Men deras försök strandade
för det mesta mot Elsas egen styfsinthet. Anders
tycktes hon icke ens tåla, och den enda som hon numera
kunde sägas sällskapa med var Fingerlisa, hvilken,
allt sedan den qvällen, då hon bad Elsa och mor
Greta om förlåtelse, fått ett märkbart insteg i den förras
tankar. Både mor Greta och Anders märkte hur
detta växte för hvarje dag. De räddes derför, men kanske
<span class='pageno' id='Page_42'>42</span>handlade de icke klokt, när de öppet sökte motverka
denna vänskap.</p>

<p class='c000'>En qväll möttes Anders och Elsa i stugudörren.
Hennes ögon voro tårade, och han frågade deltagande,
hvad som kom åt henne.</p>

<p class='c000'>— Åh det är inte alltid så lätt, Anders, att vara
glad här i lifvet, — sade hon suckande.</p>

<p class='c000'>— Har mor varit sträng nu igen?</p>

<p class='c000'>— Inte mer än vanligt. Det är inte så lätt att
vara till lags för stränge herrar.</p>

<p class='c000'>Lars Skeppare hade lyssnat till hennes svar och
reste sig nu häftigt från pallen, der han satt.</p>

<p class='c000'>— Jag vånne den elake toge dig, trollunge — sade
han uppbrusande. — Du drar synd och skam öfver hus
och hem, och när jag tager mig an din sak, klagar du
lika fullt, derför att jag, för böfveln, vill ha skick och
reda här. Men så mycket du vet, får jag höra ett gny
mer om något trolleri eller om förnäme kavaljerer, ska'
jag ta' presten med mig och sätta eld på stugan öfver
dig och sedan gå sjelf så långt vägen räcker.</p>

<p class='c000'>— Jag tycker, att far kan tala mera ömt till mig
— sade Elsa lugnt och såg honom i ögonen. — Jag
har ju intet ondt gjort.</p>

<p class='c000'>— Har du inte bragt den onde in i vårt hem till
grannars och någrannars spott och smälek, kan tänka?
Men akta dig!</p>

<p class='c000'>— Tror nog att far vill plåga mig. Far tyckte
jag var för glad nyss...</p>

<p class='c000'>Lars Skeppare hade närmat sig henne medan hon
talade. Svaret jagade vreden upp i hans ansigte, och
han knöt handen åt henne.</p>

<p class='c000'>— Derför ska' du få svida, djefvulsbarn — utropade
han — så sant jag heter Lars Mickelsson!</p>

<p class='c000'>— Nu ären I för sträng, fader Lars — sade Anders
<span class='pageno' id='Page_43'>43</span>medlande: — Ingen har ju talat något ondt om
Elsa på sista tiden.</p>

<p class='c000'>— Om ingen vill kännas vid mig här — sade Elsa
vårdslöst — torde nog finnas oskylde, som kunde komma
mig till hjelp.</p>

<p class='c000'>Lars Skeppare stirrade förvånad på henne. Så
skarpa ord hade han aldrig förr fått till svar. Men
hon var nu mer för stor jänta att få bugt med. Han
såg ondt på henne.</p>

<p class='c000'>— Det ordet ska' du få ångra, flicka! — sade han
kärft och gick ut, hvisslande på en gammal sjömansvisa.</p>

<p class='c000'>Från den stunden var Elsa mindre till lag äfven
för honom, och sällan gick någon dag, då hon icke fick
gråta bittra tårar. Än hade han hört af grannarne,
att hon gått i sällskap med någon förnäm kavaljer öfver
slussbron, än att hon kommit för sent hem från vakstugan.</p>

<p class='c000'>Äfven Anders började till slut fatta misstankar om
Elsas dygd. Han trodde väl ännu icke, att hon menade
något illa, men hon hade vid flere tillfällen talat
osanning för honom, och lögn ur en ung flickas mun,
tänkte han, bådade intet godt. Dess utom sällskapade
hon allt ifrigare med Fingerlisa. Han visste icke hur
det kom sig, men han betraktade nämligen Elsa, oaktadt
hennes nekande, fortfarande som sin blifvande fästeqvinna,
och han ville derför ej, för sitt anseende inom
skrået, att Elsa skulle hafva täta samqväm med en så
illa känd flicka som Fingerlisa.</p>

<p class='c000'>Men Elsa vardt mera motsträfvig, ju mer han och
mor Greta pockade på upphörandet af denna bekantskap.
Hvarför skulle hon försaka alla sina vänner för
hans skull, sade hon. Hon hade ju icke lofvat honom
något. Fingerlisa kunde vara lika hederlig som han,
tyckte hon, fast hon var fattig, och var bestämdt mycket
snällare. Hvad de sagt om henne hade endast varit
<span class='pageno' id='Page_44'>44</span>förtal. Hon motsade henne aldrig, var ständigt glad
och vänlig, samt hade gifvit henne månget godt råd,
när de andra endast gifvit henne snäsord. —</p>

<p class='c000'>Det var sent en afton. Anders hade återigen, men
förgäfves, bedt henne sluta med sitt umgänge med Fingerlisa.</p>

<p class='c000'>— Det går aldrig väl om I kifvens så — hade
mor Greta slutligen sagt. — Tro mig, den ena måste
böja sig för den andra, så är lifvet.</p>

<p class='c000'>Men Elsa hade då blifvit ond. Hon ville aldrig
blifva Anders Barberares hustru, hade hon svarat, om
de än skulle tvinga henne dertill, och när Anders gick,
hade hon ropat efter honom i dörren, att han icke behöfde
komma till baka, om han inte ville det.</p>

<p class='c000'>Hon var mer än vanligt upprörd. Alla, tyckte
hon, ville hennes ofärd. När hon en stund senare vardt
ensam i sin kammare, rörde sig hennes oroliga tankar
både när och fjerran, och sällsamma bilder från forna
tider trängde sig fram i inbillningen.</p>

<p class='c000'>Hon mindes så tydligt en varm vårdag, då hon
följde sin moster till Jakobsdal, för att åse lustbarheterna
vid hofvet. Hennes far var på den tiden till sjös,
och mor Greta kunde ej lemna sitt stånd vid slussgrafven.
Men hennes lilla fostersyster var deremot med.
Hvad hon mindes denna väl, der hon sprang med sin
mörkblå kjortel och sitt hvita linnelif öfver det ångande
gräset.</p>

<p class='c000'>Löfven hade nyss spruckit ut, häggen blommade,
och på det friska gräset vid sjöstranden var ett lysande
hoffölje samladt. Der såg hon damer i hängande lockar
och spetskragar, kavaljerer i stora, yfviga allongeperuker
och skor med röda rosetter.</p>

<p class='c000'>En öppning var gjord i gärdesgården vid skogsbrynet.
Jägare i gula kyllerrockar och med stora fjädrar
<span class='pageno' id='Page_45'>45</span>i hattarne drefvo hjortarne utåt fältet, der kavaljererna
stodo väntande med lyfta bössor. Hvarje hjort
bar nämligen sin dams färger, och kavaljererna skulle
täfla om dem genom att döda deras bärare.</p>

<p class='c000'>Efter hjortarne insläpptes ett koppel räfvar inom
stängslet. Hennes hjerta hade klappat af oro. Ack,
de sågo så skygge och ängslige ut: Men lakejer med
rykande luntor framsprungo nu plötsligt ur skogsbrynet.
Eld och rök sprutade fram ur de svärmare, man
fastbundit vid de stackars räfvarnes svansar. Ett koppel
hundar lössläpptes. Öfver högt och lågt, öfver
diken och gärdesgårdar gick det rasande tåget. När
hundarne sökte fasttaga sitt flyende rof, small ett skott
ur någon svärmare, som kom förföljaren att tjutande
tumla till baka, allt till de förnäma damernas stora fröjd.</p>

<p class='c000'>Elsa mindes vidare hur hennes lilla fostersyster
klappat i sina små händer och sett så innerligt glad
ut. Men plötsligt kom der fram en dylik rasande flock
och slog omkull dem båda i gräset. Mera häpen än
rädd, började hennes fostersyster att gråta, då en förnäm
dam, som sett det, gick fram till hennes fostersyster
och klappade henne vänligt på kinden. — Hvilket
vackert barn — sade hon åt sin kavaljer och smålog
så godt samt framtog derefter en vacker gulddosa, ur
hvilken hon gaf dem små sockergryn att äta.</p>

<p class='c000'>Elsa vände sig mot väggen. Hon var trött på
dessa minnen, som förföljde henne. Men hennes mosters
bild stod allt lifligare för hennes inre. Hvad hon gerna
önskade att denna hade lefvat. Men så väl hon som
fostersystern voro döda. Hon kände hur tårarne vätte
örngottet.</p>

<p class='c000'>Ett sakta prassel utanför fönstret kom henne att
häftigt spritta upp. Någonting liknande ett ansigte aftecknade
sig mot den dunkla rutan. Förskräckt rusade
<span class='pageno' id='Page_46'>46</span>hon upp ur bädden. Men der utanför var allt tyst och
stilla. Månen sände ett matt skimmer öfver den lilla
täppen, som var täckt med nyfallen snö. De nakna
träden, med sina skuggor, stodo orörliga i tystnaden.
Dock längst bort i den mörka vrån tyckte hon sig
skönja en mensklig skepnad. Såg hon rätt eller liknade
den icke till växt och hållning samme förnäme
kavaljer, som gifvit henne ringen. Hon tyckte att han
nickade åt henne. Men när hon lutade sig fram och
öppnade fönstret var han borta. Det var kanske blott
en syn, tänkte hon.</p>

<div class='chapter'>
  <h2 class='c003'>VII.</h2>
</div>

<p class='c004'>Julen närmade sig. I staden skulle firas ett af
dessa ståtliga adelsbröllop, som drogo skådelystna menniskor
in till staden långt utifrån malmarne.</p>

<p class='c000'>Anders Barberare hade lofvat Elsa att följa henne
dit ned, sedan mor Greta förklarat hans sällskap såsom
vilkor för ett “utelöpande” så sent på qvällen. Elsa
var dock icke nöjd med detta förmynderskap. Hennes
oroliga min och häftiga gång, när de vandrade utför
Hornsbacken, ådrogo sig också mer än en mötandes
uppmärksamhet.</p>

<p class='c000'>— Akta dig Elsa — sade slutligen Anders. — Om
du springer så, kan folket tro, att du vill löpa ifrån mig.</p>

<p class='c000'>— Följ med då, mäster prest! — svarade hon,
utan att vända sig om.</p>

<p class='c000'>— Nej, gå du så fort du orkar! — Han saktade
stegen. — Du lär nog inte komma till bröllopsgården
förr än jag.</p>

<p class='c000'><span class='pageno' id='Page_47'>47</span>En stund derefter hade äfven hon saktat stegen,
och de gingo bredvid hvarandra.</p>

<p class='c000'>— Det var snällt af dig, Elsa — sade Anders,
när de hunnit ett stycke — att icke längre vara så
envis. — Han ville lägga sin arm om hennes lif.</p>

<p class='c000'>— Hvad tänker du på?... Här... midt på allmän
kyrkoväg!... Nej, släpp mig, Anders!</p>

<p class='c000'>Hon såg nästan ond ut, när hon stötte honom till
baka. Han såg på henne förebrående.</p>

<p class='c000'>— Du blir elak, Elsa, om du icke kufvar ditt
sinne — sade han godsint. — Jag vore färdig att dö
för dig, och derför bör du icke leka med mitt hjerta.</p>

<p class='c000'>Men hon hade aldrig lofvat honom någonting, sade
hon, och det var långt tills året vore ute, då hon
skulle svara bestämdt. Till dess borde han låta henne
vara i fred och icke jemt plåga henne med sin enträgenhet.
Och derpå skrattade hon på ett sätt, som gjorde
hans tankar bittra.</p>

<p class='c000'>— Om jag ej kan gifva dig diamantringar och
gyllenduk — sade han — kan jag likväl hederligt
försörja dig.</p>

<p class='c000'>— Hvem har bedt dig, Anders, om några diamantringar?
Vill du icke hafva mig sådan jag är, må du
välja en annan — vill du icke följa mig, går jag ensam.</p>

<p class='c000'>— Hvad du är dig olik i dag, Elsa — sade Anders,
och sökte med mildt våld hålla henne qvar. — Så
var du icke i ögonen, när du första gången såg mig.</p>

<p class='c000'>Hon rodnade lätt, men svarade ingenting. Vid hörnet
af Hornsgatan stod en liten gosse och lekte med
några isstycken.</p>

<p class='c000'>Elsa råkade ofrivilligt stöta till honom, så att hans
granna byggnad rasade omkull.</p>

<p class='c000'>— Trå dig, du styggetacka — skrek pojken förbittrad
efter henne.</p>

<p class='c000'><span class='pageno' id='Page_48'>48</span>Förvånad vände hon sig om vid detta tilltal.</p>

<p class='c000'>— Nej se på skepparns Elsa! — skrek pojken, öfverlycklig
af denna upptäckt, och sprang ett stycke
ned åt gatan. — Se bara hur hon flyger åstad med
den granne herrn. Faren I till den elakes gästabud,
godt folk?</p>

<p class='c000'>Elsa vardt röd i ansigtet. Ett isstycke, stort som
ett äpple, rullade framför hennes fötter. Hon böjde
sig ned efter det och vände sig hastigt om mot sin förföljare.</p>

<p class='c000'>— Här skall du få smaka på gästabud — ropade
hon, och slungade isstycket efter honom. Grossen förde
handen till hufvudet, i det han gaf till ett skrik af
smärta. Isstycket hade träffat med olycksbådande säkerhet,
och blodet sipprade ymnigt fram ur ett djupt
sår midt i pannan, medan han jemrade sig och skrek
af alla krafter.</p>

<p class='c000'>Anders ville skynda fram till honom, men Elsa
höll honom till baka.</p>

<p class='c000'>— Vill du föra mig i förderfvet — sade hon upprörd
— hör du icke, att man ropar på vakten?</p>

<p class='c000'>Han följde henne motvilligt.</p>

<p class='c000'>— Du hade nog tyckt om, Anders — sade hon,
då de hunnit öfver slussen — om de fått fatt i mig
der uppe och fört mig till tukthuset.</p>

<p class='c000'>— När såg du, att jag ville dig så ondt? — frågade
han, ej utan bitterhet. — Men inte skall man bry
sig om, hvad barn och dårar ropa.</p>

<p class='c000'>— De skola få kalla en för hvad som helst, menar
du? Men du är bara morsk, när du sitter der hemma
i spiselvrån hos far och mor, och fast du bär långvärja
vid sidan och skägg på hakan, låter du dem säga på
gator och gränder hvad dem lyster om mig, fast du
friar och fjäsar i orden, kan tänka.</p>

<p class='c000'><span class='pageno' id='Page_49'>49</span>— Lugna dig, Elsa, aldrig kunde jag tro, att du
skulle bry dig om hvad den lille pojken ropade.</p>

<p class='c000'>— Han kallade mig trollpacka, hörde du; men
också du, Anders tror mig nog inte om godt. Du är
nog redan led vid mig! — Hon torkade bort de frambrytande
tårarne med tröjärmen. Plötsligt stannade hon
och vände sig om.</p>

<p class='c000'>— Farväl Anders! — sade hon.</p>

<p class='c000'>Han ville hålla henne till baka.</p>

<p class='c000'>— Nej, låt mig gå — sade hon häftigt — din väg
är icke min!</p>

<p class='c000'>Han talade så mildt och kärleksfullt, som en tjugu
års yngling talar till den han älskar. Men hon hatade
honom, sade hon. Hon hade aldrig älskat honom och
skulle aldrig heller göra det.</p>

<p class='c000'>— Nej, förr må man bränna mig som en hexa och
trollpacka — ropade hon och slet sig lös från honom
— än jag följer dig när du brukar våld!</p>

<p class='c000'>Han följde henne heller icke, när hon rusade uppåt
gränden. Han ville visst icke tigga om hennes kärlek,
tyckte han. Han skulle nog finna någon annan, som satte
mera värde på honom.</p>

<p class='c000'>Men hur det var, kom äfven han att efter en stund
vika af inåt samma gränd, der hon försvunnit. Och
småningom vordo hans steg längre och hastigare. Han
ville endast följa henne på afstånd, tyckte han, och
der borta i folkträngseln skulle hon nog icke få så långt
försprång, att han icke kunde se, hvad hon hade för sig.</p>

<div class='chapter'>
  <span class='pageno' id='Page_50'>50</span>
  <h2 class='c003'>VIII.</h2>
</div>

<p class='c004'>I den smala Bollhusgränden var mycket folk samladt.
Bröllop skulle hållas i ett af de nybygda adelshusen,
och det var sagdt att både vin skulle löpa och
glafven kastas. Ännu voro fönsterraderna mörka och
maréchallerna och beckkransarne väntade på sina svarta
pålar, hvilka här och der uppstucko ur snön, att den
gamle portknekten skulle tända dem. Under tiden
gjorde folkhopen sina iakttagelser öfver grändens invånare.</p>

<p class='c000'>— Ser du, vän Fibiger — sade en spenslig borgare
i lamskinnsperuk till sin tjocke granne — tyske
grefven vill slå på stort och göra fest med ett vaxljus.</p>

<p class='c000'>— Har du sett en palt lysa i hornlykta? — sade
den tilltalade tvärt.</p>

<p class='c000'>— Nej du, Jonas, rik man är snål man.</p>

<p class='c000'>— Han eger några tunnor guld, vill jag lofva.</p>

<p class='c000'>— Jo det kan du ta' på! Om han ock skulle dämma
upp strömmen med bara karoliner, finge han nog öfver.</p>

<p class='c000'>— Åh kors! ja alla källare i hela huset ska' vara
proppfulla af bara rödaste guld, säger man.</p>

<p class='c000'>Den siste talaren kastade en beundrande blick mot
den mörka fönsterraden. Ljuset, hvarom han talat, hade
stannat vid ett af fönstren.</p>

<p class='c000'>— Ser du, der står halte hofmästaren med ljusstaken
— återtog han. — Han har nog sett det, om han
inte fått smaka't.</p>

<p class='c000'>Mannen i fråga kunde vara omkring sextio år. Hans
ansigte var pussigt och rödfnasigt, med utstående kindknotor
och tjocka läppar och omgifvet af gråstripigt
hår. Ett hugg, som gått snedt öfver pannan, hade lemnat
<span class='pageno' id='Page_51'>51</span>ett bredt ärr efter sig och tryckt ut venstra ögat,
hvarigenom ansigtsuttrycket blifvit skelande och osäkert.
Hans korta puffjacka af mörkviolett sammet var urblekt
och saknade icke heller ljusare stoppningar här och der.
Den hvita spetskragen kring halsen var skrynklig och
något för träng. Tofssnörena hade synbarligen icke räckt
till, utan hängde vårdslöst på sidorna.</p>

<p class='c000'>Han släckte ljuset, för att bättre kunna urskilja
folkhopen nedanför, och lutade sig mot fönsterkarmen.
Men ett sakta prasslande in i rummet kom honom att
häftigt vända sig om. Det långa rummet upplystes af
det flammande skenet från maréchallerna, som nu började
tändas. Hans blick föll på den höga sängen med hennes
tunga, guldfransade sparlakan och derefter på sandstensspiseln,
hvars förgylda listverk och blankskurade eldskärm
skimrade i eldskenet.</p>

<p class='c000'>— Det var nog råttorna igen — mumlade han efter
att hafva lyssnat en stund. — Fast, Gud bättre,
hvarje gång jag är ensam här käns det något kallt efter
ryggen. — Men dö är dö, och alla skola dö — och
för resten var det hans nåd, som tog den saken på
sig. — Derför kunna de inte göra mig något, om de
än då och då låta höra af sig.</p>

<p class='c000'>En smal ljusstrimma gled långsamt fram öfver gyllenläderstapeterna.
Låset vreds om, och ett högväxt
fruntimmer trädde öfver tröskeln. Hon höll i handen
en dubbelarmad ljusstake af silfver med tvänne halfbrunna,
drypande vaxljus, hvilkas röda lågor flämtade i
luftdraget.</p>

<p class='c000'>När hon långsamt skred fram öfver golfvet, syntes
hennes smärta skepelse nästan vanskapligt lång i den
svarta, tätt åtsittande sammetsdrägten.</p>

<p class='c000'>— Du skall se väl efter porten i afton, Bertil —
sade hon och satte ljusstaken på den svarta dragkistan
<span class='pageno' id='Page_52'>52</span>vid fönstret — ingen får komma in, som du inte noga
betraktat genom gallret.</p>

<p class='c000'>Hennes röst lät sträf och befallande. Han bugade
sig utan att svara och linkade ut genom dörren. En
knäppning i låset, och damen var allena.</p>

<p class='c000'>Hennes ålder kunde vara omkring fyratio år. Pannan
var hög, ögonen stora och glänsande. Men leendet,
som i ungdomen lekt kring munnen, hade lemnat rum
för detta på en gång kärfva och tålmodiga drag, som
den tidens porträttmålare med sådan förkärlek vetat förläna
sina äldre qvinnoansigten.</p>

<p class='c000'>En stor foliant i blå sammetspermar och guldknäppen
låg uppslagen på fönsterbrädet. Hon satte sig i
stolen och började tankfullt vända bladen. Plötsligt
reste hon sig. En matt rodnad lade sig i kindgroparne.</p>

<p class='c000'>— Hur länge skall jag då vara dömd till denna plåga
— utbrast hon lidelsefullt — hur länge, o Herre! skall
min själ ängslas af dessa gnagande qval. — Och man
talar om en rättvis Gud, som styr denna verlden?
— återtog hon efter en stunds grubblande.</p>

<p class='c000'>— Nej en ond, svart ande är det — ja, store Merlin,
håller du, hvad du i denna bok lofvar, kan du
återge mig hvad jag saknar och förgäfves under aderton
långa år sökt, då må du gerna plåga min själ i fördömelsen.</p>

<p class='c000'>— Fördömelsen? — upprepade hon sakta, liksom
detta ord gifvit ny riktning åt hennes tankar.</p>

<p class='c000'>Hon satte sig åter och lutade hufvudet till baka.
Det var längesedan flydda dagar, som åter stodo framför
hennes inre. Hon mindes så väl, då hon var ung,
var en firad skönhet vid hofvet med friare i dussintal.
Och hon hade icke räknat så noga med deras hjerteqval.
En barndomsvän, den ståtlige grefve Bjelke hade dock
till slut rört hennes hjerta. Visserligen hade äfven han
<span class='pageno' id='Page_53'>53</span>fått dela samma lott, som alla sina föregångare. Hon
var för flygtig, för att på allvar kunna fästa sig vid
någon, men den ömhet, hvarmed hon sökte trösta honom,
sade hennes ovänner, hade åt minstone liknat kärlek.
— Och den gången hade de varit milde.</p>

<p class='c000'>En dag var bankett på hofvet. Hon var uppbjuden
till kontradans. Men en viss olust hade fått makt
med henne. Släppande sin kavaljers arm, skyndade hon
brådskande ut ur danssalen och ut i slottshvalfvet. Men
hvart skulle hon taga vägen? I slottet kunde hon icke
stanna. Hennes tankar föllo på kaplanen i Klara, magister
Olaus Bergius. Han hade i många år varit husprest
i hennes slägt och var känd för en gudfruktig
och rättrådig man. Hon beslöt att bedja om hans hjelp
och råd.</p>

<p class='c000'>Qvällen var mörk. Endast några enstaka facklor
blänkte genom dimman och gåfvo återsken från de
våta stenarna. Hon skyndade öfver Norrbro. Det lyste
i de låga vakthusen på andra sidan. Stadsvakten
vid slagbommen skulle må hända taga henne i förvar.
Hon kände sitt hjerta slå, som hade det velat tränga
sig ut genom bröstet. Strömmen brusade doft under
hennes fötter. En tung fora hade gått ner på morgonen
och ryckt broräcket med sig. — Endast några steg
och allt vore slut. — Men då tyckte hon sig höra tonerna
af den sista kontradansen. Det var ju endast
några ögonblick sedan hon sett beundrande leenden omkring
sig och hört ljufva kärleksord hviskade i sitt öra.
Och hon påskyndade sina steg. Hon var ännu ung då.
Hon hoppades ännu något af verlden.</p>

<p class='c000'>I riksrådet Lilljes hus lyste det i öfra våningen.
Der hade hon och Bjelke lekt som barn. Hon hade
varit drottningen, han kungen, omvexlande. Gamla
riksrådets fjäderbuske och en skrynklig spetskrage hade
<span class='pageno' id='Page_54'>54</span>varit deras emblem. — Men nu närmar sig en skrålande
flock, med rykande facklor och svärd, som blänka.
Hon skyndar sig ännu mera, och uppgifven af trötthet
och smärta, sjunker hon ned på trappan till presthuset.</p>

<p class='c000'>Porten, som slogs igen af en häftig väderil, väckte
henne. Hon trefvade upp för den smala trappan, som
förde till den gudfruktige mannens studerkammare. Det
var ett långt mörkt rum. Midt emot dörren stod ett
svartmåladt bord, på hvilket lågo hopade böcker och
pergamentsrullar. Vid dess ena ände satt mannen hon
sökte. Hans torra, skrynkliga ansigte liknade, ehuru
ungt, tyckte hon, de af fukt angripna pappersark, i hvilka
han bläddrade. Några bruna hårtestar framtittade under
den söndriga och luggslitna kalotten, och under den
spetsiga hakan lågo tvänne stora, temligen smutsiga
prestkragar. Hon tyckte sig ännu vilja se det inställsamt
smilande leende, hvarmed han betraktade henne,
då han frågade, hvarmed en så ringa Herrans tjenare
kunde hjelpa en så förnäm dam. Hon var förlägen.
Det hon ville säga var så enkelt och ändock så tillintetgörande.</p>

<p class='c000'>— Hjelp mig, magister Olaus, hjelp mig för Jesu
skull! — var det enda hon yttrade. Hon var ung då
och kunde icke beherska sig bättre.</p>

<p class='c000'>Det var dock så naturligt, att han skulle fråga,
hvilken hjelp hon önskade. Han hade emellertid närmat
sig henne. Hon nästan kände huru hans blickar smögo
sig girigt utefter det långa håret, som, blött af regnet,
föll ner öfver axlarne, och stannade i det fina spetskråset
i barmen. Rodnande af vrede mötte hon hans
närgångna blickar.</p>

<p class='c000'>— I ha'n varit upptagen i min slägt, magister
Olaus, — sade hon med skälfvande röst. — I ha'n redan
<span class='pageno' id='Page_55'>55</span>såsom djekne ätit mina föräldrars bröd. Och I...
Tårarne qväfde nu rösten och hon sjönk ner på pallen
vid dörren.</p>

<p class='c000'>— Du hör då nu till dessa skökor, som i brokiga
dukar löpa kring torg och gränder — sade han — och
vet icke hvar ensam qvinnas prest bor? Du minnes då
inte, att din högborne fader körde mig som en hund
utanför sin dörr med slag af sin värja, derför att jag
i min ungdoms oerfarenhet trodde mig läsa renhet i
dina ögon, höra tro från dina läppar. — Nej, gå
bort ifrån mig till satans straff, säger jag. Vik nedför
den syndens törnstig, som du valt, till den eviga fördömelsens
mörker.</p>

<p class='c000'>Hon hade icke hört honom till slut. Utan bestämdt
mål hade hon skyndat ut igen på de smutsiga gatorna
och irrat omkring, tills krafterna slutligen sveko, och
hon vanmäktig dignade till marken.</p>

<p class='c000'>När hon återkom till sans, fann hon sig liggande
till sängs i en låg stuga. Elden brann i spiseln, och
der bredvid satt en medelålders qvinna och spann. Hon
hade henne att tacka för sitt lif. — Och dock hade
hon sedan glömt henne och glömt mycket mera af det
som sedan hände. —</p>

<p class='c000'>Hon mindes vidare en vacker sommarafton ute vid
Jacobsdal. Hon lyfte upp i sitt knä en liten ljuslockig
flicka, som af rädsla för ett koppel hundar fallit omkull
och skadat sig. Hvad hon gerna velat trycka
henne till sitt hjerta och öfverhölja henne med varma,
varma kyssar! Men det mörka anletet bredvid henne
blickade så misstänksamt, och hon var svag äfven då.
Hon tömde sin ask med sockerpiller i barnets gula redgarnskjortel.
Det var sista gången hon såg henne. Sedan
dess hade aderton långa år förflutit, och de hade
alla räknat tolf månader! —</p>

<p class='c000'><span class='pageno' id='Page_56'>56</span>Hon lutade sig fram mot fönstret och blickade ut
öfver den sorlande hopen. Den ena bärstolen efter den
andra anlände till bröllopsgården. Damer i vida spetskrås
och med tunga guldkedjor om halsen, kavaljerer
i broderade rockar, hängande spetshalsdukar och yfviga
peruker stego ur, för att bilda skämtande grupper
der inne i de klart upplysta högtidsrummen. Sådant
hade icke hennes bröllop varit, men hon ville icke
tänka på de långa, sorgtunga dagar, som hon måst framsläpa
under sitt äktenskap.</p>

<p class='c000'>— Bertil! — ropade hon.</p>

<p class='c000'>Det dröjde en stund, innan hofmästaren inträdde.</p>

<p class='c000'>— Är grefven hemma? — frågade hon, liksom i
tankarne.</p>

<p class='c000'>Han såg förvånad på henne. Hon hade icke på
den dag, han mindes, frågat efter sin man. Derpå vände
han sig mot dörren, som hade han velat göra sig närmare
underrättad, innan han svarade.</p>

<p class='c000'>— Nej, stanna! — Hon betraktade honom skarpt
och återtog derpå kort och häftigt:</p>

<p class='c000'>— Du minnes, Bertil, den der qvällen...? Hon hade
drunknat, sade de...? men du var inte viss derpå...?
du har sedan blifvit vissare...? du har sökt och sökt
utan att finna...? ah, men misstro och hat har du satt
i bröstet på mig!</p>

<p class='c000'>Hon höll upp ett ögonblick och lade handen på bröstet,
som hade hon derigenom velat mildra smärtan, hon rönte.</p>

<p class='c000'>— Ve mig ringa man — svarade han saktmodigt
— om jag ådragit mig Ers höga nådes hat. Men hvad
jag gjorde, skedde ju blott på Ers höga nådes egna bud.</p>

<p class='c000'>Hon närmade sig honom på ett steg nära och såg honom
forskande i ögonen.</p>

<p class='c000'>— Och du vet ingenting? — sade hon. — Du vet
ingenting ännu?</p>

<p class='c000'><span class='pageno' id='Page_57'>57</span>— Nej Ers nåd, vid vår Herres hårda död och
pina, ja om jag än skulle svettas blod och vatten.</p>

<p class='c000'>Det lyste till i hans kalla ögon. Men det syntes
att han var van att uthärda hennes af misstro skärpta
blickar. Det var icke heller första gången, han hört
samma frågor från hennes skälfvande läppar, som han
sett, när hennes högborna hufvud långsamt sjunka ned
mot bröstet.</p>

<div class='chapter'>
  <h2 class='c003'>IX.</h2>
</div>

<p class='c004'>Medan Anders Barberare fortsatte sin väg genom den
sorlande folkhopen, i hopp att der återfinna Elsa, hade
hon genom en sidogränd närmat sig bröllopsgården. Gästerna
voro nu samlade der uppe och försågos med riklig
välfägnad, hvilket äfven kom folket utanför till godo.</p>

<p class='c000'>När Elsa kom fram, skulle glafven kastas. Bakom de
små blyinfattade rutorna flammade vaxljus och facklor.
Pukor rördes och trumpeter smattrade, medan bruden,
strålande af ungdom och fägring, trädde fram till fönstret.
Detta öppnades, och i täta moln utströmmade den
varma luften.</p>

<p class='c000'>Vid brudens högra sida stod den gamle gråskäggige
fältherren. Han höll glafven lyft i högra handen.
Skaftet var lindadt med långa taftband i brudgummens
färger, svart och gult, och spetsen var af blänkande
silfver. Riddare, med sträfva, väderbitna anleten, röda
af vinet, med yfviga peruker och betänksamma miner
lade sina händer på glafvens fäste samt bekräftade med
öflig ed den morgongåfva, som bruden fick af sin brudgum,
hvarefter de nedlade glafven för hennes fötter.</p>

<p class='c000'><span class='pageno' id='Page_58'>58</span>Pukor rördes och trumpeter smattrade och under
folkets bifallssorl uppläste brudens främste marskalk
glafvenbrefvet, som innehöll beskrifning på morgongåfvan,
hvilken utgjordes af två hela sätesgårdar samt
halfparten af hvad hennes man kunde ärfva eller förvärfva,
så väl i löst som fast. När han slutat läsningen,
fattade han glafven i ena ändan och kastade honom
ut bland folkhopen.</p>

<p class='c000'>En liflig täflan uppstod nu om hvem som skulle
öfverkomma den silfverbeslagna spetsen. Äfven taftbanden
voro eftersökta och de sönderrefvos ganska ifrigt
till små remsor, hvilka sedan fästes på hattar och
mössor, allt till brudens heder.</p>

<p class='c000'>Under denna täflan hade Elsa förts af folkträngseln
högre upp i gränden. Helt oförmodadt stod hon framför
det hus, hvarom den förnäme kavaljeren talat. Hon
såg på några stegs afstånd den låga mörka porten, hennes
tankars ständiga föremål. I bröllopssalen dansades
nu kronan af bruden, och allas hufvuden voro riktade
dit upp. Elsa tycktes tveka. Hon såg ingen i portgången.
Men hon kunde ju se efter, tyckte hon, om det
fanns, såsom han sagt, någon dörr på höger hand. I nästa
ögonblick var hon försvunnen i den mörka portöppningen.</p>

<p class='c000'>Hon trefvade en stund i mörkret utefter muren
utan att finna någon dörr. — Men hon hade icke längre
sin talisman, ringen, tänkte hon plötsligt. Hennes hjerta
slog häftigt. Må hända när allt kom till stycket var
det den lede sjelf, som gifvit henne ringen. Hon ville
genast skynda derifrån, då i det samma tvänne starka
armar omslöto henne bakifrån. Hon gaf till ett rop
af förskräckelse och dignade ned på golfvet. När hon
återfick medvetandet, fann hon sig i ett, af många
vaxljus upplyst rum, uppfyldt af bössor, falkbjellror och
allehanda jagtredskap. Framför henne stod den förnäme
<span class='pageno' id='Page_59'>59</span>kavaljeren, som gifvit henne ringen. Han var
denna gång klädd såsom kavaljererne vid hofvet, med
spetskrage och yfvig peruk. Hon kunde nu närmare
betrakta hans anlete. Det var icke alldeles så som hon
förestält sig det samma. Kring munnen låg ett visst
egendomligt småleende, som hon icke förut hade märkt.</p>

<p class='c000'>— Gudomliga cherub — sade kavaljeren med smäktande
röst, när hon förvirrad såg sig omkring. — Du
sökte paradiset utan att finna vägen. Men guden Amor
märkte din vånda och underrättade mig derom.</p>

<p class='c000'>Han ville lägga sin arm om hennes lif, men hon
drog sig förskräckt till baka.</p>

<p class='c000'>— Var icke rädd min vackra dufva — forfor han
och såg så slö och likgiltig ut, som han skulle hafva talat
till sin stora hund, som sträckte sig på mattan vid
dörren. — Sitt ner här ett ögonblick blott, och låt oss
läppja på detta vinet. Hvad önskar du af mig, efter
du söker min hjelp?</p>

<p class='c000'>— Ack Ers nåd... Det var ingenting... Nej låt
mig gå nu — afbröt hon sig — mitt sällskap är ej för
så förnäme kavaljerer.</p>

<p class='c000'>Han föreföll henne så olik, tyckte hon, mot hvad
han varit den qvällen, han gaf henne ringen. Men han
menade kanske icke illa, tänkte hon strax derpå, och
så, hur det var, förtrodde hon honom mycket af hvad
hon hade på hjertat. När hon slutat, klappade han
henne vänligt på kindbenet.</p>

<p class='c000'>— Diable! — utropade han — om du ej är den
skönaste af alla qvinnor på jorden.</p>

<p class='c000'>Men hans ögon fingo i det samma ett så egendomligt
uttryck, tyckte hon, och hans röst darrade så sällsamt.
Hon drog sig förskräckt ur länstolen.</p>

<p class='c000'>— Diable! Så lugna dig då, mitt vackra barn —
<span class='pageno' id='Page_60'>60</span>återtog han, skrattande åt hennes rädsla. — Jag vill
dig, parbleu, intet ondt.</p>

<p class='c000'>Hon fäste sina stora, bruna ögon frågande på honom
utan att svara.</p>

<p class='c000'>Blågrå, flandriska krus, små silfvertumlare och brokiga
ölkannor af bayersk fajans täflade om platserna
på den konstsömmade bordduken. På en hög dragkista
af vackert Nürnbergskt arbete, som hade sin plats på
motsatta långväggen, stod en ankare, omgifven af ölstop
och tennmuggar. Han fylde tvänne af bägarne
och räckte henne den ene.</p>

<p class='c000'>— Och nu din älskares skål! — utropade han. —
Vi dricka den i gammalt spanskt...!</p>

<p class='c000'>Han höjde sitt stop och gnolade:</p>

<div class='lg-container-b c006'>
  <div class='linegroup'>
    <div class='group'>
      <div class='line'>“Drick drufvans saft,</div>
      <div class='line'>Du hemtar kraft —</div>
      <div class='line'>Ty döden flyr</div>
      <div class='line'>När vinet styr! —”<a id='p60'></a></div>
    </div>
  </div>
</div>

<p class='c000'>— Ers nåd gör mig orätt — sade hon tvekande,
utan att smaka på drycken — jag ber Ers nåd, låt
mig gå!</p>

<p class='c000'>— Bah! Inga predikningar min vackra tärna! Skål
i stället för herrar Locenius, Merenius, Abedenius och
hvad de alla heta, som fylla våra själar med gudomlighetens
spis. — Vid den heliga jungfruns otvättade
linne, som katolikerna säga, ska' du inte först dricka
ärligt med mig, innan jag hjelper dig mot skeppare
och tross. En tärna, som ej kan tömma en mugg spanskt
i botten, är icke värdig att tagas om hakan af en ärlig
hofbuss.</p>

<p class='c000'>— Låt mig gå Ers nåd! — upprepade Elsa, denna
gång temligen bestämdt.</p>

<p class='c000'>— Åh, för böfveln! Ingen blygsamhet, sade rådmannen,
<span class='pageno' id='Page_61'>61</span>satte sig i borgmästarinnans knä. Hvem sökte
du derute, vackra barn, om inte mig?</p>

<p class='c000'>Han lutade sig öfver henne.</p>

<p class='c000'>— Ers nåd! — Hon ville rusa upp, men han strök
i det samma med ett slag af sin arm ljusen från bordet,
så att det vardt kolmörkt i rummet. En tystnad
uppstod för ett ögonblick, under hvilken man hörde hur
någon sökte vrida om låset till yttre dörren. Derpå
hördes ett hest skratt.</p>

<p class='c000'>— Vackra foglar, starka galler!</p>

<p class='c000'>— Släpp mig, Ers nåd, för Jesu skull!</p>

<p class='c000'>Nu föll äfven bordet omkull och vinet sqvalade
ned ur de kullslagna kärlen. Den stora rapphönshunden
sprang tjutande efter väggarne. Ankaret med ölet
föll med skräll i golfvet, och ölet fick göra sällskap
med vinet. — Då hördes plötsligt ett hiskligt brakande
och dån, åtföljdt af ett rassel, likt det som uppkommer
vid snöras från höga tak. Derpå vardt det tyst.</p>

<p class='c000'>När halte Bertil en stund derefter inkom med ljus
och facklor, fann han grefven liggande afsvimmad på
golfvet. Och på platsen, der den stora dragkistan stått,
såg han strax bredvid sin herre ett mörkt, djupt hål.
En del af väggen hade rasat ned. Så mycket kunde
han vid första undersökningen märka, att öppningen
förde till källrarne under huset bredvid, och djupt der
nere hörde han sorl af röster och såg han facklor blänka.</p>

<div class='chapter'>
  <h2 class='c003'>X.</h2>
</div>

<p class='c004'>Äfven Göran Grijs, den välaktade åldermannen
inom krämareskrået, ärnade snart göra bröllop för sin
<span class='pageno' id='Page_62'>62</span>dotter, den blyga Brita. Men flere af hans skepp hade
seglat i qvaf under hösten. Hans förmögenhet hade
derigenom smält betydligt ihop, och bröllopet hade uppskjutits
den ena veckan efter den andra.</p>

<p class='c000'>Hade fader Grijs redan förut varit snål, vardt han
nu en riktig girigbuk. Han gned det slitna runstycket
lika ihärdigt, som den fullvigtigaste karolin. De medel
han valde, för att återställa sin förmögenhet, sade hans
grannar, voro dock icke alltid af bästa slag, och när ölmuggarne
tömdes på “Hvita korpen”, kunde man äfven
få höra, att den onde, som på sista tiden gjort sig så mycket
omak öfver allt i staden, icke heller varit utesluten
från fader Grijs spekulationer i lin och hampa.</p>

<p class='c000'>Det fanns emellertid en punkt, om hvilken grannarne
sväfvade i dunkel, och denna var hans val af måg
och arftagare. En gammal försupen qvartermästare, vid
namn Haasenkampf, var nämligen dertill utsedd, hvilken
troligen på många år icke på en gång haft i sin byxsäck
så mycket som två daler kopparmynt. Sällan
kunde man se ett trognare kompaniskap än mellan qvartermästaren
och åldermannen. Sent och bittida voro de
till samman, medan fästmön icke oftare såg sin fästman
än när hon bjöd honom på körsbärsbränvin eller mumma.</p>

<p class='c000'>Åldermannen hade äfven åsett dagens högtidligheter.
Med en djup suck hade han sett, hur vinet flödade
och hört den glada musiken. Så präktigt kunde han
icke nu mera fira sin dotters bröllop. Han lemnade folkträngseln
och vek af om hörnet nedåt den mörka gränden.</p>

<p class='c000'>En stund senare vandrade han oroligt åter och
fram i ett höghvälfdt rum, eller kanske rättare sagdt
källare.</p>

<p class='c000'>Han var lång och mager, hade stubbigt, grått hakskägg,
krokig näsa och bar en utnött lamskinnsperuk
på hufvudet. Rummet hade icke mycket bohag. Ett
<span class='pageno' id='Page_63'>63</span>svartmåladt bord midt på golfvet, med tvänne trefotsstolar,
en på hvardera sidan om det samma och ett högt
skåp, längst bort i halfdunklet, utgjorde hela inredningen.</p>

<p class='c000'>På bordet stod en gammal söndrig kopparlampa,
spridande ett matt sken öfver de mögliga väggarne.
Jemte lampan funnos der några sällsamma ting, hvilka
man icke gerna gick förbi utan att närmare skärskåda.
Om hvartannat och delvis täckta af en trasig grön
slessingduk sågos några förmultnade dödskallar, tänder
af möss och andra mindre djur, bitar af likkistplåtar,
fogelskelett, färgade pergamentsremsor o. s. v. samt,
ordnade i en rad, några burkar af simpelt krukmakaregods,
hvilkas innehåll sorgfälligt undandrogs nyfikenheten
genom öfverspända pergamentskapslar.</p>

<p class='c000'>En blick på denna arsenal, och grannarne skulle
haft lösningen på gåtan i sin hand! Mäster Haasenkampf
kunde nämligen göra guld, åt minstone trodde
hans blifvande svärfar så. Ja, denne hade till och med
blifvit så fast öfvertygad derom, att han icke blott satt
sin dotters ära i pant för hemligheten, utan jemväl
offrat allt redbart guld- och silfvermynt, han egde,
derför.</p>

<p class='c000'>Mäster Haasenkampf hade emellertid endast lyckats
tillverka mindre qvantiteter af den ädla metallen,
men det hade varit under ogynsamma förhållanden,
som de arbetat. “Gröna Lejonet” jemte några andra
missnöjde jordandar hade nämligen till dato motstått
deras besvärjelser, och först när äfven de blifvit
instängde i deglarne, kunde några storartade resultat
vinnas.</p>

<p class='c000'>Men då, när lifvets underbara vätska skulle strömma
fram i kristallklar glans ur den glödheta degeln, då
skulle allt, som åldermannen pekade på, förvandlas till
guld. Endast en droppes utfällning, och trä, sten, metaller,
<span class='pageno' id='Page_64'>64</span>kläder, hvilket föremål som helst, skulle förvandla
sig till större eller mindre guldklimpar. Alltid
något, påstod Haasenkampf för hvarje gång.</p>

<p class='c000'>Men misstron ligger nära till hands, när man spelar
höga spel, och mäster Grijs spelade med allt hvad
han egde. Om han än var öfvertygad om möjligheten
af att genom konstiga experiment kunna frambringa
ädla metaller, var han ty värr icke lika fast öfvertygad
om sin blifvande mågs ärlighet. Ty hvem sade honom
väl, att denne, när han slutligen lyckats muta eller besegra
de motsträfvige jordandarne, icke skulle behålla
skatten för egen räkning. Han skulle dock veta att
taga säkerhet af honom. Han hade fast beslutit att
samma afton tvinga honom att svärja en ed så bindande,
att han ej skulle våga bryta den.</p>

<p class='c000'>Ett slag på porten kom honom att häftigt spritta
till. Den han öppnade för var en medelålders, storväxt
man, med krokig näsa, blek hy och glest, grått
hår. Han hade stora, rödbruna knäfvelborrar och bar
en nedfläckad, trasig uniformsrock af samma snitt, som
det nyvärfvade Lichtonska regementets.</p>

<p class='c000'>— Kan försäkra Er, svärfar — hväste den inträdande
med hes röst, när han efter att hafva helsat slog
sig ned vid bordet — att det, skam till sägandes, var
en smula trefligare på “Hvita korpen” här midt öfver.</p>

<p class='c000'>— Derför låter du mig vänta, för si förstås, fulla
timmen — svarade åldermannen misslynt. — Men händer
det en gång till —</p>

<p class='c000'>— Se så, för millioner haubitzer, ingen prestelåt.
Du vet, gamle linmånglare, hvad jag gjort för dig, och
får du den ondes dukater i dag eller morgon, tycker
jag det kan komma på ett ut.</p>

<p class='c000'>— Du har druckit för mycket i dag, Gerdt —
återtog åldermannen allvarsamt. — Hvad vi nu skola företaga
<span class='pageno' id='Page_65'>65</span>kräfver alla våra sinnen. Vi göra derför klokast,
om vi uppskjuta det till nästa nytändning.</p>

<p class='c000'>— Förstås, de der silfvergösarne äro icke med,
kan tänka. Kan hända käre bror redan tröttnat —
men säg bara till! För millioner haubitzer, Gerdt Haasenkampf
är icke den, som trugar sin konst på någon.</p>

<p class='c000'>Han reste sig upp för att gå, men åldermannen
tecknade åt honom att sätta sig.</p>

<p class='c000'>— Nå ja, efter du ber mig derom — återtog han
— vill jag icke vara motsträfvig! — Han upptog en
lermugg ur fickan. — Men då skall du äfven tömma
en mugg spanskt med mig, ty inte duger det att
vara torr i kroppen, när man skall ta' ett tag med
satan.</p>

<p class='c000'>Mäster Grijs var icke synnerligen böjd för denna
inledning, men var det hjelpt med så litet, tyckte han,
ville han ej neka.</p>

<p class='c000'>— Du får hålla till godo med min — sade qvartermästaren,
då han såg att åldermannen letade bland
muggarne, utan att finna någon tom. — Merkuria
står ju i den och salvan i den andre. Skål då gamle
linmånglare — ropade han — och klingade med en af
dödskallarne.</p>

<p class='c000'>Åldermannen ryste vid detta skämt. Så öfvermodig
hade hans kompanjon aldrig varit.</p>

<p class='c000'>— Hör på — återtog Haasenkampf efter en stund
— har du alla kycklingarne med dig?</p>

<p class='c000'>Mäster Grijs nickade jakande.</p>

<p class='c000'>— Allesamman?</p>

<p class='c000'>— Det var omöjligt!</p>

<p class='c000'>— En sådan gnidare! Hur mycket då?</p>

<p class='c000'>— Hälften är här! — Åldermannen kastade en
grön skinnpung på bordet. Kunde det gå för hälften,
<span class='pageno' id='Page_66'>66</span>tänkte han, vore det så mycket bättre. Vinsten blefve
lika stor och risken mindre.</p>

<p class='c000'>— Fem hundra! För fem hundra daler kopparmynt
vill du vinna fyratio tusen karoliner. Det var
rask förtjenst!</p>

<p class='c000'>— Än de två hundra, jag lemnade i förra veckan
och de fyra hundra veckan förut.</p>

<p class='c000'>— Tror kanske bror att jag stulit dem? Har jag
icke förut lemnat till baka allt samman jag fått och det
i blanka guldstycken?</p>

<p class='c000'>— Jo visst, för si förstås!</p>

<p class='c000'>— Och till och med något deröfver!</p>

<p class='c000'>— Jo visst! — men jag tänkte, för si förstås —
stammade mäster Grijs — att så här i början... Hm!</p>

<p class='c000'>— Antingen allt eller intet, käre bror!</p>

<p class='c000'>— Kan man icke göra början med en del, — jag får
vara nöjd med tjugutusen — sade slutligen mäster Grijs
efter en stunds tvekan.</p>

<p class='c000'>— En sådan gnidare, som tänker ockra med sjelfve
satan. Men efter jag en gång skall ärfva dig, vill jag
icke vara omedgörlig — fast osäkert är, om vi lyckas
med så litet!</p>

<p class='c000'>— Nå, så tag dem då! — ropade mäster Grijs och
upptog ur sin gördel en annan skinnpung, som han lade
bredvid den förre. — Men nu skall det blifva någonting
utaf, för inte ett vitten till betalar jag.</p>

<p class='c000'>— Hade jag icke vetat att käre bror haft dem
med sig, hade jag förtjent att rida på trähästen — sade
mäster Haasenkampf skrattande och pekade på ett smalt
vidjespö, som var fastsatt i en springa på bordet. —
Nyss stod det der som en sprättbåge förbi din näsa och
nu är det rakt som en herredräng på söndagen. — Men
nu kunna vi börja!</p>

<p class='c000'>Han upptog varsamt ur fickan en liten två tum
<span class='pageno' id='Page_67'>67</span>lång menniskofigur af vax och stälde den framför sig
på bordet samt påtände en veke, som framstack ur näsan
på den samme. Derefter lade han penningarna i
en degel, som han nedbäddade bland kolen i spiseln.</p>

<p class='c000'>— Hör nu på hvad jag säger — hviskade han.
— När den lille der är nedbrunnen, tänder jag elden i
spiseln och sedan detta skett — han lade härvid ett ituviket
pappersark samt en röd penna framför mäster
Grijs — skall skriften affattas. På detta papper har
nattugglan, utan att någon sett det, spottat tre skärtorsdagsnätter
å rad, och denna penna har trollpackan
Merkuria skurit af den hvite korpen.</p>

<p class='c000'>Han gick bort till skåpet, som han uppläste. Sedan
han försigtigt sett sig omkring, liksom för att öfvertyga
sig om, att åldermannen icke följde honom,
öppnade han dörren och kastade en hastig blick dit in.
Ett djupt hål gapade emot honom. Det var tydligen
nyss utbrutet, ty skåpet var till hälften fyldt med grus
och sönderslagne stenar. Mäster Haasenkampf log belåtet.</p>

<p class='c000'>— De äro qvar der inne allihop — hviskade han.</p>

<p class='c000'>— Ja, förra natten arbetade de grufligt, för att
komma ut — svarade åldermannen lika lågmäld. — Det
hördes ända in till nådig grefvinnan, för si förstås.
Men grefven var borta — tillade han med ett plirande
ögonkast.</p>

<p class='c000'>— Kan nog tänka det — sade Haasenkampf och
plirade på samma sätt med ögonen. — Ty det ser nästan
ut, som de varit nära att komma ut i verlden.</p>

<p class='c000'>Den lille vaxmannen var nu till hälften nedbrunnen
och stunden närmade sig, då den onde skulle frambesvärjas.
Åldermannen sväfvade betydligt på målet.
Det syntes tydligt, att han var allt annat än väl till
mods. Det måste heller icke vara en sådan lapprisak
<span class='pageno' id='Page_68'>68</span>att försvära sig med lif och blod åt den onde, äfven
om man derför har utsigt att få 40,000 karoliner i utbyte
mot 1,000 daler kopparmynt.</p>

<p class='c000'>— Det går kanske icke i afton — återtog åldermannen
oroligt. — Kunna vi icke uppskjuta det till
nästa månad?</p>

<p class='c000'>Qvartermästaren tömde innehållet af sin mugg.</p>

<p class='c000'>— För sjelfve satan — sade han med ett öfvermodigt
skratt — nu kan man icke mer komma undan.</p>

<p class='c000'>— Men om icke alla försigtighetsmått äro vidtagna
— stammade åldermannen, hackande tänderna som
om han plötsligt skulle hafva stoppats ned i iskallt
vatten. — Den vördige pastor Bergius berättade här
om dagen om en fänrik, som råkade i evig fördömelse,
utan att få ens en half daler derför.</p>

<p class='c000'>— Hur mycket hade han satt in i affären?</p>

<p class='c000'>— Åh, det var just inte stort, kan jag tro, några
daler kopparmynt.</p>

<p class='c000'>— Nå ja, gnidare och knusslare gå i bland utom
turen och då hjelpa inga försigtighetsmått. — Men är
det skrifvet hvad jag sagt?</p>

<p class='c000'>— Ja, ja, käre bror, hvar enda bokstaf, för si förstås.
— Men vore det inte så godt att vänta?</p>

<p class='c000'>— Att vänta? Hvad pocker tänker käre bror på!
Gamle uppskofsmakare! Denne källare, som käre bror
så länge haft obegagnad under sitt hus, skall innan morgonen
vara fyld med guld och ädla stenar; ty nu är
konjunkturen som gynsammast. — Se så, nu är det endast
underskriften som fattas — återtog han, efter att
hafva genomögnat det med röda bokstäfver öfverkluttrade
papperet. — Här står ju tydligt att utställaren
mot fyratiotusen klingande karoliner lemnar sig med
kropp och själ åt Belzebub, underjordens konung.</p>

<p class='c000'><span class='pageno' id='Page_69'>69</span>Han upprepade de sista orden trenne gånger och
svängde derunder med vidjan åter och fram i luften.</p>

<p class='c000'>Mäster Grijs tvekade. Det tycktes som hade han
sett, hur golfvet öppnade sig till en gapande, nattsvart
afgrund, hvarur blå eldslågor slogo honom till
mötes. Men plötsligt, liksom en ny ingifvelse fått makt
med honom, fattade han häftigt pennan och ritade ett
namn under skriften. Qvartermästaren förvånades öfver
den säkerhet, han visade, och förvåningen stegrades
ännu mer, då han, i stället för åldermannens
välkända bomärke, såg sitt eget namn. Visserligen
var han van vid många knep, men att någon skulle
komma på den tanken, att förfalska en lånehandling
hos menniskornas arffiende, hade han aldrig kunnat
drömma om.</p>

<p class='c000'>— Sapperment! — ropade han förargad och ryckte
till sig papperet — om jag icke borde rita af dig
sjelf på din egen ryggtafla så svärfar du är för sån't
skämt.</p>

<p class='c000'>Han skyndade att utstryka sitt namn och i stället
ditsätta åldermannens. Men nu protesterade denne,
skrikande af alla krafter, och när detta icke hjelpte,
började han bedja. Tårarne stodo honom riktigt i ögonen
och sällan hade qvartermästaren haft ömkligare syn.</p>

<p class='c000'>De kifvades härom åter och fram. Båda ville hafva
skatten, men ingen ville offra sig för att få den. Då
uppstod plötsligt ett häftigt buller bakom skåpet. Med
en hemsk skräll föll det samma framåt golfvet. Hela
muren vacklade och tycktes vilja göra skåpet sällskap.
Stora stenar kommo rullande utefter golfvet och efter
dem ett moln af dam. Med förskräckelsen målad på
sina anleten rusade de båda guldmakarne upp från bordet.
Dervid råkade lampan att falla omkull och slocknade.
<span class='pageno' id='Page_70'>70</span>I nästa ögonblick var åldermannen utomdörren, i hack
och häl följd af qvartermästaren.</p>

<p class='c000'>Aldrig hade åldermannen hemma i sitt eget hus
upplefvat ett värre äfventyr.</p>

<div class='chapter'>
  <h2 class='c003'>XI.</h2>
</div>

<p class='c004'>— Deras inträde på källaren “Hvita korpen”, midt
öfver i gränden, väckte icke ringa uppmärksamhet. Åldermannen
hade nämligen, då bordet föll omkull, råkat
att hälla ut burken, i hvilken qvartermästaren förvarade
sin dyrbara skatt af “menniskoblod”, och dervid fått
åtskilliga märken i ansigtet och på händerna. Detta i
förening med hans bleka anlete och förskräckta uppsyn
kunde icke gerna tyda på annat än “slagsmål och skandal”,
en högst nöjsam nyhet för de hederlige stamkunder,
som suto der inne kring stora skänkhyllan och
drucko mumma. Mäster Biervogel, värden på stället,
hade icke heller förr varseblifvit dem, än han var redo
att samla nyheter.</p>

<p class='c000'>— Hvad står på, go' vänner, — ropade han åt dem
— vill någon hacka er till korfvar, efter I flåsen så?</p>

<p class='c000'>— Lagom skämt, mäster Qvickrot, lagom skämt —
svarade åldermannen med min af sårad värdighet, i det
han satte sig. — Bättre vore, för si förstås, om I saden
till åt någon af desse late slynglar till skänkgossar, att
tvätta af mig all denna orenlighet.</p>

<p class='c000'>— Hm! — Mäster Biervogel drog sin mun till ett
bredt leende. — Den som blott hade inne så mycket vatten.</p>

<p class='c000'>— Gått åt i kypringen kan tänka — inföll qvartermästaren
skrattande och slog Biervogel på axeln.</p>

<p class='c000'><span class='pageno' id='Page_71'>71</span>— Gått åt?... Säg om det ordet en gång till!
— Mäster Biervogel vardt röd i ansigtet som ett tegeltak
och slog sin ludne näfve i bordet, så att fat och
stop hoppade om hvarandra. — Säg om det, du blåbuk,
och här ska' bli andra bullar, lofvar jag, än bagarns.</p>

<p class='c000'>— Nå, nå, vän Biervogel! — inföll åldermannen
medlande, — det var icke vår mening, för si förstås,
att säga något förklenligt, hvarken om detta välkända
ställe eller om dess vördige egare. Men det var
ju så, för si förstås, att det var käre bror sjelf som
gaf första hugget. — Men lika godt! — Tag fram af
brygget från i fjol höst och drick oss till en törn, kunna
vi vänta medan de hemta vattnet.</p>

<p class='c000'>— Låter det så, var annan sak, — svarade mäster
Biervogel något blidkad och vinkade till sig en af
skänkpojkarne. — Qvicka dig ner och hemta upp några
stop ur gamla qvigan, — ropade han, — till höger begriper
du åsna — återtog han, då pojken tvekade att
efterkomma befallningen. — Men hvar ha'n I varit, go'
vänner, I ären ju värre tillpyntade än högstsalige kröningshingsten.</p>

<p class='c000'>Qvartermästaren var icke angelägen att deras hemlighet
skulle förrådas. Att hindra detta var dock icke
lätt, ty åldermannen hade icke smuttat mycket på ölet,
förr än han var redo att berätta allt hvad han bar på
hjertat. Hans berättelse var dock så vidunderlig, att
det i alla väsentliga delar lyckades qvartermästaren
att blanda bort hans tal. Det samma väckte emellertid
icke dess mindre ett rättvist uppseende. Tyske grefvens
hus hade alltid varit illa kändt, och det skulle
vara ovisst tyckte Biervogel, om icke satan en vacker
dag flöge bort med hela huset.</p>

<p class='c000'>De öfrige gästerne hade emellertid flyttat sina stop
och muggar allt närmare till deras bord, och när åldermannen
<span class='pageno' id='Page_72'>72</span>slutat sin berättelse, började andre framlägga
sina lifsrön till skärskådande. Allmänt ansågs att så
väl slagsmål som oqvädingsord, otidigheter, gewonheiter,
depositioner och vexationer voro satans tillskyndelse, äfven
som gesällernas frimåndagar, spatsergång och annan
slik fåfänga; äfvenledes när någon frimästare lade sig i
embeten, för att förfalska, förbyta, försnilla eller förderfva
deras arbete. Vidkommande sjelfva “trollpackets”
förmåga, påstod mäster Fibiger, bagaren med det långa
hakskägget och rödbrusiga ansigtet, att han upplefvat
flere underliga händelser under sin gesällvandring i främmande
land. Att helt och hållet sopa bort ett helt hus
ansåg han vara en ren småsak för trollpackorna, och
senast samma qväll hade han sett en hel skock af dem
flyga bort på postmästarens tak.</p>

<p class='c000'>— Det ordet ha'n I, sapperment, rätt uti, —
hväste qvartermästaren och slog stopet i bordet, så att
fradgan stänkte högt omkring honom, — nu mins jag,
att jag nyss såg det samma, fast Gud bättre mig om
jag icke tror att synen vardt förvänd på mig för ett ögonblick.
Bäst vi suto der inne och kalkylerade öfver
sista hafrelasten, kom der verkligen, som fader Grijs
säger, en trollpacka flygande med buller och bång midt
igenom tjocka muren. Och fräste och spottade gjorde
hon som en katt och skrek: “trå ta' dig, du krämarråtta!”
och då såg jag tydligt hur blodet kom frustande
ur näsa och mun på honom och stänkte öfver kläderna.
— Derefter gaf hon sig i ett flygande i väg upp på
taket här midt öfver.</p>

<p class='c000'>— Nyss sade bror, — inföll mäster Fibiger, —
att det var mörkt der inne som i en säck?</p>

<p class='c000'>— Ja väl, vän Fibiger, men bror sade sjelf att bror
kunde se dem flyga af med postmästarens tak?</p>

<p class='c000'><span class='pageno' id='Page_73'>73</span>— Haasenkampf har rätt, skrek ett halft tjog röster
öfver hvarandra.</p>

<p class='c000'>— Och jag kan tryggt svärja derpå, fast jag ej
var med, — inföll en tjock hedersman med trovärdigt
utseende, — ty detta trolltyget blir för hvarje dag allt
närgångnare. Hände icke i qväll, der uppe på södra
malmen, att en af dem slog en stor silfverklimp i hufvudet
på Staffan Sporrmakares lille gosse, så att han
dog på fläcken, och när folket, som såg det, skulle taga
fast henne, kilade hon af som en liten hvit råtta under
stenfoten.</p>

<p class='c000'>— Och när jag sist var på vakt, — inföll den bleklagde
Jonas Värme med sin fina diskantröst, — vardt
der ett så förfärligt läte och excess af några qvinfolk
ute på isen, att vi ej visste lefvande råd, men när vi
skulle ta' fatt på dem, luffade de bort som svarte hundar,
hvar åt sitt håll.</p>

<p class='c000'>Man fortfor att grufva sig öfver den tilltagande
trolldomen. Hvar och en hade sin historia, den ena
öfverträffande den andra. Åldermannen fick derunder
tid att åter hemta sig och insåg nu till sin stora förskräckelse,
hur nära han varit att förråda sig. Han
grubblade åter och fram, hur han skulle lyckas igensopa
spåren efter sina experiment. Finge någon veta
att det varit han, som framkallat trolleriet, genom
att vädja till den ondes makt, hade han att vänta
det strängaste straff. Det var nämligen naturligt att
redan följande morgon, då saken hunnit blifva känd,
skulle trolldomskommissionen gå i författning om undersökning
på ort och ställe och träffade man då hans
flaskor och öfriga arsenal, vore han förlorad.</p>

<p class='c000'>Bäst han bråkade sin hjerna härmed, instörtade en
af skänkpojkarne i rummet med anden i halsen.</p>

<p class='c000'>— Skynda, mästare, skynda! — ropade han, —
<span class='pageno' id='Page_74'>74</span>nu ha de fått fast henne ska' jag säga. Hon är stor
som storkyrkotornet och så flaxar hon och skriker, att
I aldrig kunnen tro det.</p>

<p class='c000'>— Togo de henne? Hvem togo de?</p>

<p class='c000'>— Trollpackan vet jag. Gubben Tistel tog fatt
henne i skaftet, just som hon skulle flyga upp på taket.</p>

<p class='c000'>Sorlet utanför gaf till känna att pojken talade sanning,
och, väpnade med käppar, värjor och hvad de först
fingo tag i, skyndade gästerna ut genom dörren och ned
för den smala trätrappan. I spetsen för dem gick mäster
Biervogel med ett gammalt rostigt muskedunder,
som för dylika fall alltid stod i beredskap nära skänkhyllan.</p>

<p class='c000'>Ned i gränden blänkte facklor och bardisanspetsar
och hit åt strömmade folket.</p>

<p class='c000'>— Håll fast henne dugtigt, bussar, — skrek mäster
Biervogel på afstånd, fäktande med armarne, som
hade han med dem velat hjelpa sina korta ben i deras
möda. — Bakifrån är bäst, hören I, — puttrade han,
medan han banade sig väg genom folkhopen. — Bakifrån
är bäst, säger jag!</p>

<p class='c000'>Inom den krets, som stadsvakten bildade, stod Elsa.
Hennes armar voro bundna på ryggen och fastgjorda
vid skaftet af en bardisan, hvars båda ändar hvilade i
händerna på säkre knektar. Hela hennes drägt bar
tydliga spår af en bitter strid. Den röda tröjan hängde
i trasor kring axlarne. Håret var upplöst och svallade
i vild oordning kring hennes blottade hals. Att
döma af de gnistrande ögonen, skulle det emellertid icke
varit rådligt för de närmaste, om banden ett tu tre
sprungit af. De både stadsknektarne, som höllo henne,
drogo sig också visligen så långt åt sidan, som skaftet
medgaf.</p>

<p class='c000'>— Akta er bussar, — forfor mäster Biervogel andtruten,
<span class='pageno' id='Page_75'>75</span>i det han skrufvade till rätta sin svarta lamskinnsperuk.
— Akta er, säger jag, hon spottar snart,
och den hon råkar lefver icke natten öfver.</p>

<p class='c000'>— Åh, var lugn han, — sade korpral Tistel tvärsäkert;
värre folk än hon hafva vi fört till tings — se
så, maka er nu i väg bussar.</p>

<p class='c000'>Elsa såg sig spejande omkring bland den sorlande
hopen.</p>

<p class='c000'>En stund förut, då hon utkommit i gränden, hade
tyske grefvens husfolk, som väckts af bullret, när muren
rasade, mött henne och hållit henne fast till dess
stadsvakten kom. Plötsligt blixtrade det till i hennes
ögon. Hon kastade sig några steg framåt.</p>

<p class='c000'>— Hjelp mig, Anders! — ropade hon, seende honom
bland de längst bort stående. — Ser du inte att
de vilja åt mig.</p>

<p class='c000'>Men det tarfvades icke denna uppmaning. Han hade
redan märkt henne och med dragen värja sökte han
bana sig fram genom trängseln.</p>

<p class='c000'>— Tillbaka! — ropade korpralen varnande. —
Den som med våld vill fria rättens fånge gör edsörebrott!</p>

<p class='c000'>— Jag vill borga för henne, — skrek Anders
utom sig och sökte hålla knektarne till baka. — I kännen
henne mäster Tistel. Hon är Lars Skeppares dotter.</p>

<p class='c000'>Ett högljudt skratt vardt enda svaret på denna
erbjudan.</p>

<p class='c000'>— Jo jo men, Anders Barberare, — sade Tistel
och drog munnen upp till ett försmädligt grin. — Hon
har nog månge, som vilja borga för henne, den jäntan,
kan tänka, men gamle Tistel var ingen gäck.</p>

<p class='c000'>— Tro honom icke, — ropade Elsa, då Anders
stod tveksam ett ögonblick. — Tro honom icke, i Jesu
namn!</p>

<p class='c000'><span class='pageno' id='Page_76'>76</span>Hon ryckte med förtviflans styrka i banden. — Det
är lögn! — skrek hon, allt ifrigare. — Det är lögn,
hvad han säger. Tro honom icke!</p>

<p class='c000'>Men de kringståendes skratt förtog ljudet af hennes
röst, och när Anders på nytt ville hindra knektarne
att bortföra henne, lyfte en af dessa sin tunga
bardisan och lät honom falla tungt på ynglingens skuldra.
Slaget fälde sin man till jorden.</p>

<p class='c000'>Härmed var Elsas sista hopp ute, och hon lät
hufvudet sjunka. Men detta uttryck af undergifvenhet
varade blott ett ögonblick. När hon blickade upp och
fick se Anders Barberares blodiga anlete på trappstenen,
öfverfölls hon af en häftig skakning. Våldsamma
krampanfall följde hvarandra och hennes anletsdrag förvredos
på ett vederstyggligt sätt, under det att en hvit
fradga frustade ut kring munnen.</p>

<p class='c000'>Långt ifrån att uppväcka medlidande, var detta
mer än allt annat, sade folket, som stod och såg på,
ett tydligt bevis för, att hon var en farlig trollpacka.</p>

<p class='c000'>Mäster Biervogel och hans gäster hade emellertid
icke på långt när fått sin skådelystnad mättad. De
ville sjelfve föra henne till häktet, samt anhålla hos
höglofliga magistraten, att hon genast måtte aflifvas,
utan dom och ransakning.</p>

<p class='c000'>— Om man först stänger in henne och håller långa
tal med henne, — sade mäster Biervogel, — får hon
tid att yngla af sig, och på det viset blir man aldrig
befriad från den förskräckliga trolldomssynden.</p>

<p class='c000'>Andre, der i bland Fibiger, gingo till och med så
långt, att de icke ens ville göra denna omväg, utan
tyckte det vara bäst, att så godt först som sist steka
henne, der hon stod. Mäster Biervogel, tyckte han, hade
ved nog, om det gälde, att steka ett helt dussin sådana
och ville nog släppa till hvad som kräfdes utan allt
<span class='pageno' id='Page_77'>77</span>vederlag. Mycket bidrog borgarnes och stadsvaktens
ständiga osämja att förlänga grälet, som hotade att aldrig
taga slut.</p>

<p class='c000'>— Ur vägen för svickar och öltunnor — skrek
slutligen gamle Tistel, öfver sig gifven, och slog omkring
sig med bardisanen — ur vägen, säger jag, eller
ska' jag låta tappa Er så, att I bli'n tunnare än flugvingar.</p>

<p class='c000'>Men den hedervärde korpralen kom icke längre
för det.</p>

<p class='c000'>— Viljen I då äta upp henne lifs lefvande! —
fortfor han flåsande. — Tagen då Ert förnuft till fånga,
go' vänner... Tänk på stegel och hjul... som den får,
som sätter sig upp mot höga öfverheten... puh... här
är det jag, go' vänner, som är höga öfverhetens tjenare,
puh!</p>

<p class='c000'>Han fortfor att på detta sätt ömsom förmana, ömsom
utdela kraftiga slängar, men utan någon verkan.
Och hade icke en stark patrull anländt till hans hjelp,
torde mäster Biervogel och hans gäster till slut ändock
fått sin vilje fram, att ställa till exekution midt i natten
i Bollhusgränden.</p>

<div class='chapter'>
  <h2 class='c003'>XII.</h2>
</div>

<p class='c004'>Under sommaren 1676 hade trolleriväsendet gripit
vida omkring sig bland hufvudstadens lägre befolkning.
En särskild kommissarialrätt måste af konungen tillsättas,
hvilken uteslutande egde att upptaga alla trollerimål
från kämnersrätterna och dem vidare ransaka
och döma. Af ledamöterne i denna rätt var hälften
prester, återstående hälften utgjordes af läkare och lagkarlar.
<span class='pageno' id='Page_78'>78</span>Antalet mål, berättas det, var så stort, att sammanträden
måste hållas alla dagar i veckan, utom lördagar,
då presterna måste bereda sig för sabbaten. Tack
vare denna ifver, hade emellertid under loppet af en
månad icke så få trollpackor hunnit dömas från lifvet
och afrättats. En af dem, Rumpare-Malin kallad, hade
blifvit lefvande bränd, en annan, Tysk-Annika, hade
först halshuggits och derefter bränts på bålet; båda till
sista stund påstående sin oskuld.</p>

<p class='c000'>Det var idel sträfva, allvarliga anleten, som omgåfvo
det svarta bordet i rättens sessionssal, en trappa
upp i stadshuset på Södermalm. Flertalet syntes redan
vara öfver sextio år och endast en, den nyligen från
sina utländska resor hemkomne doktor Hjärne, egde
ännu qvar mannaålderns blick och hållning.</p>

<p class='c000'>Öfverst bland de andlige satt en lång mager man
i svart kalott, under hvilken några hvita hårtestar stucko
fram. Det var den nitiske hexförföljaren, magister Olaus
Bergius, i synnerhet känd för sin långa och lärda afhandling
om satans frukter i och genom qvinnan. Ingen
skulle i detta torra, skrynkliga anlete, med sina
små, grå ögon och spetsiga haka, kunna spåra den fanatiske
ifraren och ortodoxe luteranen. Snarare skulle
man af hans ödmjukt krypande min kunnat tro honom
vara en tarflig, tillbakasatt husprest i något högadligt
hus. Det var emellertid han, som hufvudsakligen ledt
förhören med den framgång, som ofvan är nämnd.</p>

<p class='c000'>Långs med väggarna stodo bänkar för åhörarne.
Desse utgjordes till största delen af prester. Men äfven
flera af hofvets damer samt en och annan af de
förmögnare bland borgerskapet hade infunnit sig, nyfikne
att höra den märkliga ransakning med trollpackan
från Södermalm, hvarom anslag uppspikats dagen
förut, “då klockan slog tolf”, på stadshusdörren.</p>

<p class='c000'><span class='pageno' id='Page_79'>79</span>Sedan rätten på sedvanligt sätt förrättat sin bön,
tillsades vaktkarlarne vid dörren att införa den anklagade.
Med stadig gång och öppen blick steg Elsa fram
till bordet. Hennes stora mörka ögon gåfvo snarare
tillkänna förvåning än nedslagenhet.</p>

<p class='c000'>— Du är anklagad af flere aktade borgare — sade
ordföranden — att hafva öfvat trolldom och fört barn
till Blåkulla, hvad har du derpå att svara, Elsa Larsdotter?</p>

<p class='c000'>— Att det är lögn, lika så visst som lögn finnes
i verlden!</p>

<p class='c000'>Magister Bergius betraktade henne ett ögonblick.
Hans grå, hvassa ögon tycktes liksom vilja äta sig in
i hennes själs innersta. Hon rodnade och såg förlägen
ut.</p>

<p class='c000'>— Vid din själs eviga frälsning — började han
med blicken alltjemt fast på henne — ber jag dig, satans
vilseförda offer, att du nu genast bekänner din
svåra synd, för hvilken du, så väl af unga som gamla
är vorden anklagad.</p>

<p class='c000'>Hon fäste sin blick stadigt på honom. Så lätt var
hon icke öfvervunnen. Klart och redigt omtalade hon,
det som händt om qvällen, då hon fasttogs utanför tyske
grefvens hus. Hon nekade icke heller till att hon
på ett underbart sätt fallit genom muren, då hon velat
tillbakavisa hans nåds smekningar. Men aldrig hade
hon varit i Blåkulla, påstod hon, — än mindre fört
någon dit. — Om det täcktes de höge herrarne i rätten
— slutade hon, — att koka henne eller alldeles
mala henne sönder och samman, kunde hon intet annat
tillstå än hvad hon sagt för sant. Måtte derför Gud
trösta hennes arma själ.</p>

<p class='c000'>Medan hon talat, hade magister Bergius rest sig upp.</p>

<p class='c000'>— Envisa flicka, — utbrast han, — när hon slutade,
<span class='pageno' id='Page_80'>80</span>— blygs du ej att bemantla din svåra synd med
det stora namnets vittnesbörd! Kom ihåg då, att den Gud,
du åkallar, kan se in i ditt hjerta lika klart, som du
ser genom fönstret der, äfven om djefvulens konster
skulle förborga det för oss svaga menniskor!</p>

<p class='c000'>— Jag vet och tror derpå, nådige herre, men jag
har endast tjenat Gud från barndomen, hvilket både
grannar och någrannar kunna vitna.</p>

<p class='c000'>— Ingen tjenar vår herre och satan på samma
gång.</p>

<p class='c000'>— Djefvulen har ingen makt med en kristen, som
fött dop och nattvard.</p>

<p class='c000'>Detta svar fann rätten skäligen misstänkt, såsom
troligen ingifvet af den lede. Det var uppenbart att
hon icke frivilligt ville bekänna och vitnena inkallades
derför. Hon fick emellertid afträda.</p>

<p class='c000'>Det gälde först att bevisa, huruvida den anklagade
varit i Blåkulla eller ej och för den skull inkallades
först sådane vitnen, som sagt sig föras af henne till
denna satans förskräckliga boning. De som inkommo
utgjordes till största delen af barn mellan sex och tio
år. Ett diade ännu sin moders bröst, och detta fick,
enligt rättens föregående beslut, framföra sitt vitnesmål
genom moderns mun.</p>

<p class='c000'>De fleste af barnen hade en näsvis, “beskäftig” min;
endast några få sågo ängsliga och blyga ut. Sedan deras
föräldrar aflagt den föreskrifne eden — juramentum
calumnæ — med hvilken de bedyrade, vid allt hvad
heligt var, att de hvarken af hat eller ondska tubbat
någon att klaga på sin näste, började förhöret.</p>

<p class='c000'>Det första vitnet var Staffan Sporrmakares nioårige
son. Han berättade, stammande och oroligt seende sig
om åt alla sidor, huruledes han på stora böndagsaftonen
öfverfallits af Elsa Larsdotter och så illa slagits
<span class='pageno' id='Page_81'>81</span>med ett skarpt isstycke, att han varit nära att få döden
deraf.</p>

<p class='c000'>— Var det derför att du icke ville åka med henne
den natten? — sporde magister Olaus.</p>

<p class='c000'>— Nej, icke den gången, men sedan många gånger,
— svarade han och såg mycket dum ut. — I natt
förde hon mig fyra gånger, på en häst, en karl, en ko
och en hustru.</p>

<p class='c000'>— Och hvart förde hon dig dessa gånger?</p>

<p class='c000'>— Åh, det var olika!</p>

<p class='c000'>— Något ställe kan du väl påminna dig? Tänk
efter?</p>

<p class='c000'>— Jo, en gång, min's jag, var Blåkulla i stadsträdgården,
och en annan gång på postmästarens tak.
De sista gångerna såg jag icke hvart hon for, för då
drog hon en stor florshufva för ögonen på mig.</p>

<p class='c000'>Staffan Sporrmakares son fick nu taga afträde och
nästa vitne inträdde. Detta var en liten bleklagd, spenslig
flicka af omkring tolf års ålder. Hon hade mycket
att berätta och talet flöt som en väl inlärd lexa. Hon
hade fått besök af Elsa i stugan, sade hon, och förts
af henne öfver en stor sjö, hvilken lyste och gnistrade
af idel blå svafvellågor. Der hade hon jemväl
sett stora skepp med eldröda master, det ena liggande
tätt invid det andra. Blåkulla hade då varit på postmästarens
tak.</p>

<p class='c000'>På magister Olaus' fråga, om hon sett, hvad Elsa
gjort derstädes, svarade hon, att hon tydligt sett med
sina lekamliga ögon, hur Elsa kröp till den elake och
klappade och kyste honom. En annan gång hade den
elake frågat om hon ville tjena honom, samt då hon
svarat nej, tagit upp stora ris af flätade ormar, med
hvilka han och Elsa slagit henne. Till sist vardt hon
<span class='pageno' id='Page_82'>82</span>omdöpt och fick skrifva sitt namn i svartboken, som
var “svartnacka”.</p>

<p class='c000'>En annan halfvuxen flicka vitnade, att hon sutit
vid sin sömnad och plötsligt fallit omkull, samt strax
bortförts af Elsa. Då hade hennes mor, som var en
beslutsam qvinna, tagit fram en nål och stuckit i hennes
finger, men utan att hon deraf vaknat, eller känt
det minsta, förr än Elsa fört henne godvilligt till
baka. Hon berättade vidare, att då hon sista böndagen
sökte begå Herrans nattvard, hade hon kommit att falla
på knä vid duken strax invid Elsa, och hade hon då
känt, hur denna tagit ned sin hand och smort henne
på kjorteln med något vått. Sedan hade hon i åtta
dagar hvarje natt förts till Blåkulla och fått utstå mången
faslig pina och åse både synd och elände.</p>

<p class='c000'>Det var ju förfärliga saker, som kommo i dagen.
Åhörarne sågo också ganska häpne ut. Att så mycken
synd kunde finnas i verlden, hade de knappast kunnat
föreställa sig, oaktadt presternas idkeliga verop, att
hela verlden endast var en stor och stinkande syndpöl.</p>

<p class='c000'>Sedan alltså den tilltalades brottslighet i allmänhet
konstaterats, kom ordningen till de särskilda anklagelsepunkterna.
Af dessa intog hennes flykt genom muren
till den tyske grefvens hus främsta rummet. Det hade
nämligen länge utgjort ett spörsmål mellan de lärde,
huruvida en trollpacka egde samma förmåga som den
lede att ändra materiens synbara form.</p>

<p class='c000'>Att detta låg inom möjlighetens gräns, åtog sig nu
en liten elfvaårig pojke, vid namn Petter Grå, att bevisa
för rättens ledamöter.</p>

<p class='c000'>Han skelade, och såg så illmarig ut, när han trädde
fram till bordet att vid hvarje annat tillfälle skulle
han säkert blifvit öfverantvardad åt mäster Holger Skarp,
som höll vakten vid dörren.</p>

<p class='c000'><span class='pageno' id='Page_83'>83</span>På frågan, om hvilka konster han fått lära af den
elake, svarade han oförskräckt, att han kunde göra väder.
Den varmaste sommardag kunde han förbyta till
smällkall vinterqväll, sade han. Lilje- och konvaljedoft,
fågelqvitter, fjärilslek kunde han inom en handvändning
få bytt till snöslask, bjellklang och sidensvansar.</p>

<p class='c000'>Denna sällsamma omstörtning af fult och skönt,
högt och lågt, ungt och gammalt verkstälde han endast
med tillhjelp af en liten käpp, fast en käpp likväl, som
var smord i begge ändar och dess utom försedd med den
elakes namn på midten. Han visade nu äfven, hur han
kastade käppen bakåt öfver hufvudet, medan han läste
de sju obönerna och blåste i en silfverpipa.</p>

<p class='c000'>Han frågades af magister Olaus, om han äfven fått
lära konsten att bräcka murar.</p>

<p class='c000'>— Det ska' nådige herrarne tro går lätt — svarade
han med en skelande blick på magister Olaus. —
Man ska' blott smörja väl under hornet. Jag har ofta
sett både hus och stenar dansa.</p>

<p class='c000'>Detta svar var dock alltför ofullständigt, oaktadt den
tvärsäkra ton, hvarmed det afgafs, för att rätten skulle
känna sig tillfredstäld, och gossen uppmanades derför
att visa prof på sina märkliga konster.</p>

<p class='c000'>Men detta kunde han icke, sade han. Utan att
dock på något sätt synas förlägen, förklarade han med
den oskyldigaste min i verlden att de nådige herrarne
ej kunde få se något af det han lärt, då den elake tagit
till baka både hornet och pipan.</p>

<p class='c000'>— Hvilket horn, menar du? — frågade magister
Olaus strängt. — Du har icke talat förut om något
horn.</p>

<p class='c000'>— Jo, det var så. Ers högvördighet — svarade
gossen inställsamt, — att för hvarje konst, jag lärde af
den elake, dröp han en droppe i ett grönt glashorn;
<span class='pageno' id='Page_84'>84</span>men genom de fromme presternas böner har hornet nu
fallit i sönder... Och den elake tjuter deråt, ska' Ers
högvördighet tro. För hvarje sådan bön, låter det så
alldeles fasligt och bordet, som han ligger under, blir
allt mindre och mindre, och kedjan, som engeln bundit
honom med, blir allt tyngre och starkare. Annat var
det, tillade han och såg illparig ut, när min lilla hustru
lefde.</p>

<p class='c000'>— När din lilla hustru lefde? — upprepade flere
af ledamöterna. — Du är ju blott elfva år?</p>

<p class='c000'>— Ja, hon var en liten fin, grå get, ska' jag säga,
men så snart jag bekände på Elsa Larsdotter, sparkade
hon henne till döds.</p>

<p class='c000'>— Och nu föres du icke vidare?</p>

<p class='c000'>— Jo, Gud bättre mig, senast förliden natt! Då
var stort bröllop i Blåkulla. De både dansade och
sjöngo der, samt slogos och refvos äfven. Då satt Elsa
i taket som en ljuskrona, med hufvudet ned och fötterna
upp. Men jag tror nu att jag får vara i fred,
ty till slut slogo de tärning om mig, och då förspeltes
jag till Bengt Bagares hustru, som har hela tjoget förut.</p>

<p class='c000'>Pojken fick nu gå. När han lemnade salen, inkom
tyske grefvens hofmästare och begärde företräde för
rätten, hvilket äfven beviljades honom. Han förklarade,
sedan han mödosamt linkat fram till bordet, grefvens
hans herres stora misshag öfver det förargliga tal, som
han förnummit, nämligen, att den för trolldom anklagade
flickan skulle varit i grefvens rum nattetid. Om
han, grefven, vidare skulle få höra slika kalumnier och
förtal, måste han gå till hofrätten, förklarade hofmästaren,
för att klaga och skaffa sig skydd till sin reputation
och anseende, hvilket han velat tillsäga de välädle
och högvördige kommissarierna.</p>

<p class='c000'>Dessa ord gingo rätten djupt till sinnes, och resolverades
<span class='pageno' id='Page_85'>85</span>det, att hofmästaren skulle till hans höggrefliga
nåde frambära rättens hjertinnerliga försäkran och löfte,
att om någon vidare understode sig, att angripa hans
höggrefliga nådes karakter, skulle denne få med rätten
att göra.</p>

<p class='c000'>Hofmästaren bugade sig och tackade å sin herres
vägnar för rättens högvisa rättrådighet, hvilken denne
helt visst skulle hafva i gunstig åtanke.</p>

<p class='c000'>När han lemnade salen och gick i genom förmaket
utanför, kom han att kasta en blick åt fönstret. En
äldre qvinna hade rest sig upp från bänken och betraktade
honom uppmärksamt. Han stannade, som det tycktes
i hög grad öfverraskad af hennes åsyn. Den sjelfbelåtna
minen förvreds till ett fult grin och han skyndade
hastigt ut genom en af sidodörrarne.</p>

<p class='c000'>— Hvem var den mannen, Greta? — frågade Lars
Skeppare och såg förvånad efter honom.</p>

<p class='c000'>— Åh kors, han lefver än! — svarade gumman,
tankspridd. — Det var ju tyske grefvens hofmästare,
halte Bertil, vet jag... — Men hur blek min stackars
flicka är — återtog hon och vände sig åt andra sidan,
der Elsa stod mellan tvänne vaktknektar. — Stackars
mitt kära barn, sådan gruflig synd hon tagit på sitt
samvete!</p>

<p class='c000'>Lars ärnade fråga mera om hofmästaren, all den
stund han var i tjenst hos tyske grefven, men nya händelser
drogo bort hans tankar.</p>

<p class='c000'>En skarp qvinnoröst hördes nämligen i det samma
gräla med dörrvakten ute i förstugan och strax derefter
kom Fingerlisa inspringande, under häftiga åtbörder.
Hon var högtidsklädd, i röd kjortel och sidentröja samt
hade ett bredt band af gröna glasperlor kring halsen.
När hon fick se Elsa stannade hon plötsligt.</p>

<p class='c000'><span class='pageno' id='Page_86'>86</span>— Nej se god dag, vackra Elsa! — utropade hon,
hånande — så trägne kavaljerer du för med dig!</p>

<p class='c000'>— Det har jag nog dig att tacka för — svarade
Elsa lugnt — men de ståta nog ock för dig, fast du
ljuger.</p>

<p class='c000'>Fingerlisa såg förvånad på henne.</p>

<p class='c000'>— Ja, se du på mig, du Flumsa! — sade Elsa
häftigt. — Nog vet jag att icke heller du är fri från
ondt tal.</p>

<p class='c000'>Det lyste till i Fingerlisas ögon och hon rusade
rätt emot Elsa.</p>

<p class='c000'>— Det skall du få betala! — skrek hon och ryckte
till sig Elsas taftshufva, som hon kastade ut genom
fönstret. — Den är ej för dig! Du skall ha en röd,
en sådan som de andra...</p>

<p class='c000'>Vaktknektarne lade sig emellan och skilde dem åt.
De skulle snart in för höga rätten, sade de och — borde
förstå att bättre skicka sig.</p>

<p class='c000'>Förhöret hade emellertid fortgått der inne i salen.
Namnen, som vitnena fått i Blåkulla, företedde den underligaste
samling smeknamn man gerna kan tänka sig.
En hette “trå dig”, en annan “tvy dig”, en “styggetacka”,
en annan “fulpiska”. Och dessa namn hade alla
antecknats af notarien med stor noggrannhet i protokollet.
Halfvuxna flickor hade berättat huru de födt djefvulsbarn
genom näsan eller munnen under olidlig smärta
och värk. Men detta innebar icke något orimligt, när
man, såsom rättens ledamöter gjorde, tog det öfvernaturliga
sjelft till måttstock. Andra vittnen berättade
att de förts ända till tjugu gånger på en natt till Blåkulla.
Än hade der varit helt få personer, än hade
den lede uppvaktats af tio tusen menniskor, än hade
samlingsplatsen för dem varit på Storkyrko-tornet, på
Tre kronor, under galgen, på gamla kröningsporten vid
<span class='pageno' id='Page_87'>87</span>Norrbro eller i kajutan på skeppet “Stora kronan”, än
hade Blåkulla tagit i anspråk hela ladugårdsgärdet.
Resan dit hade en af vitnena gjort med fyra eller fem
feta trollpackor, en flicka hade åkt dit på en smal bordkrans,
en annan på en liten spik, “der knafft fem flugor
få rum” skrifver en af rättens ledamöter, “och annan
galenskap med, hengiandes, så wäl i hoop som Polycarpus
Riddarfinckes historia”.</p>

<p class='c000'>Vitnesmålen hade emellertid i ett fall stämt noga
öfverens, och detta var i afseende på Elsas person. Må
hända hade tvetalan äfven härutinnan kommit att ega
rum, om hvarje vitne förhörts särskildt, men detta hade
varit att lemna allt för fritt spelrum för satans list, hvilket
naturligtvis rättens ledamöter icke ville låta komma
sig till last.</p>

<p class='c000'>När Elsa hörde vitnesmålen uppläsas, kunde hon
med möda göra våld på sina känslor. Många af dessa
menniskor som vitnat mot henne, hade hon aldrig sett,
än mindre talat vid, och likväl hade de med ed bedyrat,
att hon fört dem med sig till Blåkulla.</p>

<p class='c000'>— De äro i villfarelse! — ropade hon harmset.
— De taga miste om min person och fara efter det
som skett på andra orter. — Hur kunna de nådige herrar
finna detta vara möjligt, då jag blott har en kropp,
som uti fängelse är innesluten, — men de veta nog
icke sjelfve om det är en dröm eller ej.</p>

<p class='c000'>— Hvarför talar du om dröm? — sporde ordföranden
förvånad öfver denna slående anmärkning.</p>

<p class='c000'>— Derför att de säga sig föras endast när de sofva.</p>

<p class='c000'>— Du snärjer dig med satans list, — inföll magister
Olaus, — men den hjelper dig dock föga här.
Vet att du här står inför Guds anlete och att han i
sin rättvisa vrede kan gifva satan makt att bryta halsen
af dig i fängelset, såsom det hände trollpackorna
<span class='pageno' id='Page_88'>88</span>på Norrmalm, då helvetet skall uppgapa med sina käftar
och taga dig emot.</p>

<p class='c000'>— Vid den evige Gudens namn, som I åkallen, —
utbrast Elsa häftigt, — jag är oskyldig.</p>

<p class='c000'>— Tig hexa! och säg oss först hvilken Gud du
menar? — röt magister Olaus.</p>

<p class='c000'>Hon fäste sina stora bruna ögon på honom.</p>

<p class='c000'>— Hvem? — frågade hon dröjande, — om icke
Gud i himmelen!</p>

<p class='c000'>Förhöret var slut i hufvudsaken. Det var mer än
tillräckligt bevisadt, genom barnens vitnesmål, att Elsa
varit i Blåkulla. Visserligen kunde, som hon äfven
skickligt påpekat, allt samman endast hafva varit en
synvilla för dem, ty satan egde ock förmågan att påtaga
sig hvilken menniskas hamn, han ville. Sålunda
hade till och med den hederlige borgmästaren Trotzenfeldt
angifvits såsom den der en qväll skulle hafva fört
en femton års flicka till Blåkulla, och hvilket var bevisligen
falskt. Men det gafs ett medel att få visshet
äfven härutinnan. Det måste utrönas, om den anklagade
mottagit någon fästegåfva af den onde eller ej.
Hade det förra egt rum, gjordes hvarje vidare undersökning
öfverflödig, ty då var den anklagade gift med
satan och hörde i allt fall till hans utvalde.</p>

<p class='c000'>Elsas föräldrar och Fingerlisa blefvo derför förekallade,
såsom de, hvilka bäst borde känna till hennes
lefverne.</p>

<p class='c000'>Fingerlisa fick först aflägga sitt vittnesmål. Hon
utbredde sig vidt och bredt om de svåra anfäktelser,
för hvilka Elsa hade utsatt henne under några år, ty,
sade hon med ett bredt grin, som visade hennes hvita
tänder, “vackra Elsa” har alltid varit som ett trollbarn.
Sålunda fortfor hon, ska' nådige herrarne tro, har Elsa
en gång fått en trollring af den onde, fast hon sökte
<span class='pageno' id='Page_89'>89</span>inbilla mig och flere andre af grannarne, att det varit
tyske grefven, som gifvit henne den.</p>

<p class='c000'>Hon hade varnat både Elsa och hennes föräldrar,
samt fått dem att lägga ringen afsides i spiselvrån.
Om han dagen derpå varit borta, visste hon icke;
dock höll hon detta för mycket troligt, ty en gång hade
hon varit med, då Elsa skulle gräfva upp en dylik gåfva
bakom svinhusknuten och då hade de endast funnit en
murken näfverbit, men deremot sett en ful svart hund,
som ingen kände, sloka i väg ut ur svinstian.</p>

<p class='c000'>Medan hon talade hade Elsa flere gånger skiftat
färg. De mest orättvisa anklagelser hade hon fördragit
med större lugn än Fingerlisas tal. När denna slutat,
brast stormen lös.</p>

<p class='c000'>— Tro henne icke, — utbrast hon, ur stånd att
tygla sin lidelse, — tro henne icke, nådige herrar, ty
hon är en komperska, som både kan sålla folk och
vitna mot hvem hon vill.</p>

<p class='c000'>Magister Olaus förmanade henne att uppföra sig
lugnt och anständigt samt att låta vitnena njuta sin
frihet. Men hon slet sig lös med våld från sina vaktare
och rusade mot Fingerlisa. Endast med stor möda
kunde hon åter bringas till lugn samt åter föras till sin
plats. Länge efteråt talade man emellertid om hennes
häftiga tillmälen och blixtrande ögon, såsom synnerliga
prof på satans anfäktelse.</p>

<p class='c000'>Fingerlisas bekännelse hade emellertid träffat hennes
sårbaraste punkt. Kunde det bevisas att Elsa fått
en ring, hvilken sedermera på oförklarligt sätt försvunnit,
var detta för sig mycket misstänkt, och då kunde
man hoppas att med ihärdighet komma än längre. En
andlös spänning rådde derför i salen, när hennes föräldrar
uppmanades att aflägga sina vitnesmål.</p>

<p class='c000'>Lars steg först fram. Han visste ingenting, sade
<span class='pageno' id='Page_90'>90</span>han, kort och bestämdt, hvarken om någon ring eller
någon annan trolldomssynd. Han trodde blott att Gud
velat straffa Elsa derför att hon ofta varit olydig. Men
om de nådige herrarne, slutade han, hölle henne för en
gemen trollpacka, ville han sjelf vara den förste, som
skulle sätta henne på vedtrafven och tända elden derunder.</p>

<p class='c000'>Det kom nu mor Gretas tur att vitna. Det dröjde
en stund innan hon svarade på rättens frågor. Hon var
både af sina grannar och församlingens prester känd
för sin rena vandel och trägna kyrkgång och hennes
tystnad tyddes derför endast till godt.</p>

<p class='c000'>— Säg nu mor, hvad I veten, — sade magister
Olaus efter en stund och gjorde sin röst så len som
möjligt. — Låt icke intala Er af köttsens räddhåga eller
af falska röster i Ert öra, att säga det I ej veten
sant vara.</p>

<p class='c000'>Hon såg honom stadigt i ögonen och berättade kort
och afbrutet om Elsas föregående lif. Elsa hade varit
mycket ombytlig till sinnes, tyckte hon, i synnerhet på
sista tiden, och någon gång äfven både hård och elak,
då hon velat förmana henne.</p>

<p class='c000'>Magister Olaus bad mor Greta tacka Gud, som varit
henne så nådig, att hon nu fritt fått bekänna sanningen.
— Dock spordes ej, — tillade han, — om I
sett ringen, som satan gaf henne, och hvarom denna
unga flicka — han pekade härvid på Fingerlisa — nyss
vitnat.</p>

<p class='c000'>Mor Greta hade hit tills med sällspordt lugn aflagt
sitt vitnesmål, men vid denna fråga började hennes
läppar darra och den ena tåren letade sig väg efter
den andre utefter hennes bruna kinder. Allas ögon fästes
på henne. Man hade kunnat höra en flugas surrande,
så tyst var det.</p>

<p class='c000'><span class='pageno' id='Page_91'>91</span>— Säg om I sett ringen, mor? — frågade magister
Olaus ånyo.</p>

<p class='c000'>En tung suck banade sig väg ur hennes bröst och
hon sänkte hufvudet, i det hon sade tyst, nästan för
sig sjelf.</p>

<p class='c000'>— Ja, Gud nåde mig, för det jag så gjorde!</p>

<p class='c000'>Det sorl, som nu uppstod, var så högljudt, att profosserna
och vaktkarlarne fåfängt äskade ljud. Genom
sorlet hördes Lars Skeppares stämma:</p>

<p class='c000'>— Du ljuger, qvinna — skrek han och knöt den
seniga handen mot mor Greta. — Du ljuger, så sant
jag är en ärlig svensk. Men du har alltid behandlat
flickan der som ett flarn och ett oting och som hon
varit en annans foster och icke ditt...!</p>

<p class='c000'>Längre kom han ej i sin straffdom, ty nu kommo
flere vaktkarlar sina kamrater till hjelp och togo fast
de värste orostiftarne samt deribland äfven honom.</p>

<p class='c000'>— Nå i Jesu namn — skrek han utom sig af vrede,
i det han utfördes. — Må vår Herre bevara Era kroppar!</p>

<p class='c000'>Mor Gretas vittnesmål hade varit afgörande. Hon
var, som nämndt, känd af alla såsom en mycket gudfruktig
och sanningskär qvinna, och när hon nu tagit
på sin ed, att Elsa haft trollringen i sin ego, var saken
klar, vare sig nu att ringen, som några vitnen påstodo,
förvandlats till en bit näfver eller, såsom andra påstodo,
till en rostig jernbit. Till och med de af rättens ledamöter,
som hit tills hållit saken något “dubieux och farlig”,
kunde icke längre vara “så absurde”, som de yttrade
sig, att de helt och hållet ville förneka trolldomen.</p>

<p class='c000'>Elsa tillhölls nu för sista gången af magister Olaus
att bekänna.</p>

<p class='c000'>— Vid Gud och Hans evangelium, höge, nådige
Herrar — utbrast hon, snyftande i det hon kastade sig
på knä — är jag oskyldig!</p>

<p class='c000'><span class='pageno' id='Page_92'>92</span>Det var första gången, man sett tårar i hennes
ögon och många af åhörarena grepos deraf djupt till
sinnet. Men hennes sak var förlorad. De afgifna vitnesmålen
hade större trovärdighet än hennes tårar och
anfäktelser.</p>

<p class='c000'>— Stig upp, du satans förtappade — röt magister
Olaus mot henne. — Den höga rätten låter sig icke
förledas af sådant löst och fåfängt tal, utan ser den förvisso,
att det kan intet annat hållas före än ett satans
skrymteri och en djefvulens arglistighet.</p>

<p class='c000'>Elsa reste sig upp och betraktade honom en stund,
utan att säga något. Derefter vände hon sig till mor
Greta och sade lugnt, nästan kallt:</p>

<p class='c000'>— Ack mor, om I vissten hur I faren vill!</p>

<p class='c000'>Innan hon fick yttra något mera, gaf emellertid
magister Olaus ett tecken åt hennes vaktare och hon
vardt utförd. Äfven mor Greta och åhörarena tillsades
att lemna rummet. De senare ruskade betänksamt på
hufvudet, när de ute i förmaket kastade en sista blick
på Elsas bleka, vanstälda anletsdrag och ingen hade
troligen för mycket guld velat intaga hennes plats.</p>

<p class='c000'>Rätten var nu allena och det skreds till doms fällande.
Ingen enda röst höjdes för Elsas frikännelse.</p>

<p class='c000'>— Damnat! damnat! — ljöd det entonigt och
olycksbådande hela raden i ände, å ömse sidor om det
långa bordet.</p>

<p class='c000'>Sedan hon sålunda var förklarad skyldig till det
brott, hvarför hon var anklagad, återstod det endast
att öfverlägga “de genere mortis” eller om det sätt,
hvarpå hon skulle aflifvas. Härvid uppstodo emellertid
så många flere meningar. De fleste ville att hon,
“andra complicibus till skräck”, skulle brännas lefvande
liksom Rumpare-Malin och Tysk Annika, men några
tyckte detta dödssätt vara “något cruelt” och föreslogo i
<span class='pageno' id='Page_93'>93</span>stället, att hon skulle nypas med heta tänger eller gifvas
ett eldkol eller rödt jern i handen. Presterna satte
sig dock ifrigt emot denna mildring i straffet.</p>

<p class='c000'>— Man borde — sade magister Carolinus — mera
se på Guds namns ära än på hennes olidliga pina, helst
hon haft en farlig intension, att förföra andras själar
till helvetets eldpina af svafvel. Desslikes borde hon
se att satan, som lofvat henne, att ett “subpositium
quid” skulle få lida i hennes ställe, vore maktlös mot
Guds åkallan. Det vore rätt — slutade han — om hon,
som de andre, finge en försmak af svafvellågan och
borde hon derför å bålet brännas.</p>

<p class='c000'>Efter en lång öfverläggning stannade man slutligen
vid det beslut, att om den anklagade fortfarande stode
fast i sitt hårda sinne, skulle ingen nåd henne vederfaras,
hvaremot, om hon kom till sann ånger och bekännelse,
skulle man, innan slutlig dom afsades, ytterligare öfverlägga,
om och i hvad mån hennes straff kunde mildras.
Det uppdrogs åt magister Olaus, att i enslighet och
med “godt manér” söka utröna, om hon ej ville frivilligt
bekänna, i hvilket fall hon äfven skulle få begå
Herrans heliga nattvard, som i annat fall skulle vara
henne vägradt. —</p>

<p class='c000'>Utanför på gatan väntade folket med otålighet, att
mästermannen skulle förkunna dagen för exekutionen.
På morgonen hade tvänne gemena trollpackor piskats
af spögubbarne på Norrmalmstorg, och det kunde icke
vara annat än i sin ordning, tyckte månge, om dagen
slutade med ett bål. Det var derför icke utan knot,
som man lyssnade till rättens beslut, enligt hvilket den
för trolldom anklagade skepparedottern Elsa Larsdotter
ännu en tid skulle hållas till syndabot och ånger.</p>

<div class='chapter'>
  <span class='pageno' id='Page_94'>94</span>
  <h2 class='c003'>XIII.</h2>
</div>

<p class='c004'>En allmän förskräckelse grep hufvudstadens befolkning,
då den ena trollpackan efter den andra började
bekänna om satans tilltagande makt. Stadsvakten fick
sträng befallning att hela dagen om gå omkring på torgen
och vid hamnarne, för att efterhöra om någon svor eller
på annat sätt missbrukade Guds namn. Ty, liksom
det en gång i forntiden skedde med Sodom och Gomorrha,
sade månge, skulle det en vacker dag komma
ett regn af eld och svafvel öfver den syndiga staden,
om icke folket bättrade sig, medan tid var. Presterna
vordo också ifrigare än någonsin i sina predikningar.
Vakstugorna i de olika stadsdelarne fördubblades. Man
gick i processioner med långa vaxljus genom gatorna,
och man anstälde offentliga bönedagar till och med midt
i veckan, allt för de oskyldiga barnens skull, hvilka
råkat så illa ut för den lede arffiendens garn.</p>

<p class='c000'>På qvällen, sedan rätten slutat ransakningen för
dagen, brukade ofta de ifrigaste af dess ledamöter samlas
till enskild öfverläggning. Deruti deltogo äfven
utom stående personer, såsom hofrättens ledamöter och
stadens borgmästare, med flere betrodde män.</p>

<p class='c000'>En qväll egde en dylik öfverläggning rum i stadshuset
mellan borgmästaren Trotzenfelt, magister Olaus
och doktor Hjärne samt någre andre. Den senare hade,
som han sade, blifvit allt mera “dubiös” på sista tiden
och magister Olaus hade ansett för sin pligt att bringa
honom på bättre tankar. Men klockan hade redan
skridit framemot tio, utan att dispyten dem emellan
haft annat resultat, än att borgmästaren gång på gång
fallit i bullersam sömn. Deras skäl och motskäl bildade
<span class='pageno' id='Page_95'>95</span>också ett “fram och till baka”, som kunnat söfva mången
lifligare och vaknare person än den säflige magistratspersonen
i fråga.</p>

<p class='c000'>— Om min käre värdigas tillåta — sade magister
Olaus högtidligt, då Hjärne började allt ifrigare förfäkta
sin mening — skall jag i två ord bevisa några
enkla teser, hvarutaf skall framgå, att detta trolldomsväsen,
hvilket nu, Gud bättre, anfäktar oss, syndiga
menniskor, ej är någon fantasi eller underligt tycke,
ej heller, som min käre säger, en hetsig feber, som
slocknar af sig sjelf, utan att det är ett verkligt satans
listiga spel, med förförelse till synd och derpå följande
evigt förderf. — Och efter som min käre, såsom en
kristen egnar och anstår, gerna, om möjligt, vill låta
försoning gälla öfver straffet, äfven för denna satans gemål,
som nu sitter fängslad här under oss, torde de
vigtigaste skälen, som under ransakningen kommit i
dagen, också böra med allvar åter upprepas och skärskådas.</p>

<p class='c000'>— Tillåt mig först fråga Ers ärevördighet —
föll Hjärne nu i talet — hvarför denna unga flicka
ständigt kallas satans gemål. Och frågas äfven derhos,
hvarför, då barnen säga ja och hon nej, icke den enas
nej är lika giltigt som den andres ja?</p>

<p class='c000'>— Här vitna icke endast barn, utan äfven många
till mognare år komne. Här är icke heller blotta vitnesmålet,
som talar, utan än mer denna stora nöd, som
gör dem både andlig och lekamlig vånda och tvingar
dem att tala sanningen.</p>

<p class='c000'>— Men jag kan ändock icke fatta — invände
Hjärne — att detta kan gälla mot en ärlig menniskas
nekande.</p>

<p class='c000'>— Att neka till en synd är infödt hos alla menniskor
efter syndafallet och ju ogudaktigare de äro,
<span class='pageno' id='Page_96'>96</span>dess djerfvare neka de till sina synder, särdeles trollpacket,
hvilket, salva venia, inbillar sig att ingen rättvisa
biter, när det förlitar sig på satans hjelp och bistånd.
— Stundom spörjes väl också att någre gudfruktige
föras af trollpackor, men detta veta de ej, utan
är då allt för dem som ett spökeri af den onde tillstäldt,
för att väcka split och räddhåga hos rätten.</p>

<p class='c000'>— Det var då af denna anledning som Galna Brita
togs för hufvudet, i stället för den förnäma damen? —
återtog Hjärne med ett ironiskt leende.</p>

<p class='c000'>Denna fråga kom magister Olaus att plötsligt tystna.
Det var också en ömtålig sak hon rörde. När de senast
dömda trollpackorna brändes hade nämligen barnen
berättat, att den elake gråtit och klädt Blåkulla i svart,
samt valt sig en ny drottning, som var en förnäm
grefvinna. Saken hade emellertid förefallit alltför dunkel,
äfven för de nitälskande, att dragas inför domstolen,
hvilket också snart visade sig obehöfligt, sedan magister
Olaus förklarat att allt samman endast varit ett
djefvulskt gäckeri, och att den person, som barnen syftade
på, icke var någon annan än Galna Brita, som
ofta brukade kläda ut sig i de förnämas trasor.</p>

<p class='c000'>— Den saken är ännu icke slut — svarade också
magister Olaus efter en stunds eftersinnande. — När
denna flickan bekänner, torde mycket, som nu är oklart,
komma i ljuset.</p>

<p class='c000'>— Och Ers ärevördighet skulle våga att tillstyrka
rätten så allvarliga mått och steg; de kunde violera
adelns privilegier?</p>

<p class='c000'>— Vi handla i Guds namn, och för honom finnes
hvarken hög eller låg — svarade magister Olaus beslutsamt.</p>

<p class='c000'>— I hören då, mine herrar — sade Hjärne —
att vårt hopp står till denna unga flickas sanningskärlek,
<span class='pageno' id='Page_97'>97</span>ty hon kan lätt leda ofördragsamhetens störtflod
öfver det bästa och heligaste vi ega.</p>

<p class='c000'>— Detta är hädelse mot kyrkan! — utbrast magister
Olaus, allt ifrigare.</p>

<p class='c000'>— Må det kallas så — svarade Hjärne stolt —
af desse inskränkte teckentydare i vår Herres oändliga
vishetstempel. Men min mening står nu fast, och, vill
Gud, skall jag ock snart bringa klarhet i denna sak.</p>

<p class='c000'>Rösterna hade blifvit allt högljuddare under sista
delen af samtalet och borgmästaren hindrades derigenom
från sina utflykter till sömnens stora förlikningsrätt.
Han fann sig derför föranlåten att erbjuda sina
bona officia. Hans medlarekall möttes dock af oöfverstigliga
hinder.</p>

<p class='c000'>Hvad den ene påstod vara svart kallade den andre
lika tvärsäkert för hvitt. Och dervid hängde de sedan fast
envisare, som han sade, än kardborrar i en björnfäll.</p>

<p class='c000'>Tvisten hade möjligen lätt nog kunnat afgöras, om
de, i stället för att söka afgöra den med ord, gått trappan
utför och följt en kortväxt man i spåren, hvilken,
inhöljd i en vid ryttarkappa och med en slokig filthatt
på hufvudet, smög sig fram genom korridoren i jordvåningen.</p>

<p class='c000'>Utan för dörren, der Elsa satt fängslad, stannade
han, och en annan person närmade sig från motsatt håll
med en lykta i handen. Denne var en medelålders
man, med gulrödt kindskägg och bred mun. Den stora,
dinglande nyckelknippan, som han bar i bältet, gaf till
känna hans yrke.</p>

<p class='c000'>Han förde lyktan mot den kommande, och sedan
han tyckts hafva öfvertygat sig om, att denne var den
han väntade, satte han en af nycklarne i låset och sköt
upp dörren.</p>

<p class='c000'>Der inne var redan mörkt. Elsa hade krupit längst
<span class='pageno' id='Page_98'>98</span>bort i ett hörn vid fönstret och tycktes sofva. Mannen
i kappan närmade sig henne.</p>

<p class='c000'>— Vi hålla ord, som du ser — sade han och rörde
vid hennes skuldra.</p>

<p class='c000'>Hon stirrade häpen mot honom.</p>

<p class='c000'>— Nej, gå härifrån, Ers nåd — skrek hon, då
hon i honom igenkände tyske grefven. — Jag vill icke
följa Er.</p>

<p class='c000'>— Kom nu, min sköna ros — återtog grefven i
befallande ton. — Ett sådant näste, som detta, passar
icke dig. Hos mig väntar, som du sett, både gyllenduk
och perlor, samt kostligt vin.</p>

<p class='c000'>— Hafven I öfverflöd derpå, fins det nog med fattige
i staden — svarade Elsa stolt, och sköt honom
ifrån sig.</p>

<p class='c000'>— Hvem håller du mig för, du trollunge? — Han
skrattade härvid, så att det gaf eko i hvalfvet. — Tror
du mig om att gifva utan att få? Men fresta icke längre
vårt tålamod. Mäster Skarp är redan otålig, ty vi äro
ty värr icke, såsom presterna säga, imediate förde af
den onde, utan hafva endast genom hans gyllene smörja,
fått vingar och fogelart. Derför är tiden precieus.</p>

<p class='c000'>Medan han yttrade dessa ord tog han af sig kappan
och filthatten, samt lemnade dem åt sin medhjelpare
och satte i stället på sig en sådan mössa, som
stadsvakterna brukade, då de ej voro i tjenstgöring.</p>

<p class='c000'>— Vill hon icke lemna sitt bo, den bleka dufvan
— sade mäster Skarp med ett hest skratt, i det han
närmade sig henne. — Vänta blott när vingarne börja
svida.</p>

<p class='c000'>— Håll ditt näbb, gamle uf! — snäste grefven,
argsint — och hjelp hellre till att få henne ut härifrån.</p>

<p class='c000'>— Hå, hå! — skrattade mäster Skarp och raglade
<span class='pageno' id='Page_99'>99</span>fram emot henne. — Grefven kan man höra är
sträng af sig i dag.</p>

<p class='c000'>Det var tydligt, att den gyllene smörjan redan
var af mäster Skarp till stor del omsatt i rusets angenäma
bilder. Grefven vardt också allt mera otålig.
Den ena eden följde den andre, och det var tur för mäster
Skarp, att de icke voro på annan ort. Dessa eder
påskyndade emellertid icke det ringaste mäster Skarp,
som helt lugnt började hålla tal för Elsa om den fara hon
undginge, om hon följde honom.</p>

<p class='c000'>— Vill kan tänka bli stekt, den lilla — sade han
och tecknade förstulet åt grefven — liksom Tysk Annika,
hvilken stannade qvar, för att göra Gudi en behaglig
gerning, som presterna sade, förstås. Men så
höllo de också sedan på i fyra hela dagar att sveda
henne, innan hon blef riktigt stekt. Men se så, lugna
dig nu, min unge lilla — fortsatte han och fattade Elsa
hårdt i armen samt förde henne framåt dörren. — Du
skall höra hvad folk säger dig, annars skall mäster Erik
komma fram.</p>

<p class='c000'>— Ack, låt mig stanna, mäster Skarp — bad hon.
— Låt mig, i Jesu namn, slippa att följa denne herre.
Han vill mig endast ondt.</p>

<p class='c000'>Mäster Skarp såg på henne och log. Det var den
gamle gårdshundens blick, när han ser en råtta drunkna
i dammen framför sin koja.</p>

<p class='c000'>— Hå, hå, min vackra dufva — svarade han, skrattande
— kanske du tror, att jag går i kolt och icke
sett maken till broken förr en gång.</p>

<p class='c000'>Han lade, medan han talade, kappan öfver hennes
skuldror, satte filthatten på hennes hufvud och, förmanande
henne vid lifsstraff att iakttaga fullkomlig tystnad,
hvad än skulle hända, förde han henne ut i korridoren.</p>

<p class='c000'><span class='pageno' id='Page_100'>100</span>Grefven skyndade före dem.</p>

<p class='c000'>Han var, som nämndt, klädd såsom stadsvakt och
i halfdunklet var detta en ypperlig passer-sedel. De
fingo också ostörde lemna korridoren och hade äfven
trapporna bakom sig samt skulle just vika af öfver
fängelsegården, då en af borgarvakten, som hade sitt
vaktställe midt emot stadsvakten, stälde sig i deras väg.
Grefven sade fältrop och lösen, men mannen var drucken
och tycktes söka tvist.</p>

<p class='c000'>— När stod det skrifvet i plakatet — skrek han
mot dem — att en stadsvakt icke först skall göra honnören
för borgarvakten?</p>

<p class='c000'>Det var ett gammalt tvisteämne, som han syftade
på med denna fråga. Mellan de båda hedervärda korporationerna
hade nämligen otaliga trätor och slagsmål
haft denna tvist om honnören att tacka för sitt upphof.
Grefven var emellertid okunnig om denna, de båda vakternas,
cause celèbre, och han glömde sig dess utom ända
derhän, att han, i stället för svar, gaf borgarvakten en
mindre vänlig spark, samt hotade honom med värjan,
om han inte fort packade sig undan. Men karlen var
hvarken feg eller tillräckligt drucken, för att icke fästa
sig vid skymfen.</p>

<p class='c000'>— Hej, så'n karl! — skrek han och drog sjelf
värjan. — Han vill se hur handskmakaren i Arboga
sydde förskinn åt stora tjuren!</p>

<p class='c000'>— Der har du då till både kaskett och förskinn —
sade grefven och gaf honom ett kraftigt slag på handen,
så att han släppte värjan. Mäster Skarp fattade
samtidigt Elsa om lifvet och sökte tränga sig mellan soldaten
och porten.</p>

<p class='c000'>Men hastiga steg hördes nu från korridoren.</p>

<p class='c000'>— Seså, kamrat — sade grefven, som insåg det
farliga i sitt läge, och klappade soldaten på axeln —
<span class='pageno' id='Page_101'>101</span>släpp oss fram vår väg. Du kan sedan få göra oss
sällskap dit öfver på “Spruckna pipan”, och när du
funnit åter din plit, skola vi tömma ett stop eller par
för honnören.</p>

<p class='c000'>Knekten syntes icke obenägen för denna uppgörelse.</p>

<p class='c000'>Men under försöken att komma förbi de stridande
hade Elsa mist hatten. Hennes bleka anlete och långa
hår öfverensstämde för litet med ryttarkappan, för att
icke någre andre borgarsoldater skulle, tack vare det
starka ljusskenet från fönsterna i öfra våningen, fästa
sig dervid.</p>

<p class='c000'>— Rasande vacker fogel! — ropade en af dem,
med ett grin. — Den vill jag dansa med.</p>

<p class='c000'>— Seså, ur vägen! — skrek grefven emot dem
allt mer otålig.</p>

<p class='c000'>— Hå, så'n ettervigg! — Nehej, stopp vackert!
De stälde sig i rad framför honom.</p>

<p class='c000'>— Så ska' jag stoppa Er, för fan i våld! — skrek
han och sökte att med några kraftiga hugg komma
förbi dem. Men det var icke första gången som de varit
med i dylik excess. Borgarne gingo den tiden på stadens
fäktskola lika flitigt som någon adlig junker, och
icke nog dermed, de anfallne fingo dess utom förstärkning
uti en kortväxt borgare, som i samma ögonblick klef
in genom porten med bardisanen på axeln.</p>

<p class='c000'>När denne såg hvarom fråga var, stälde han sig
genast på sina anfallne kamraters sida. Det skulle också
troligen icke dröjt länge, innan grefven, oaktadt sin
skicklighet som fäktare, lidit ett fullständigt nederlag,
allra helst som fångvaktaren passat på tillfället och
smugit sig undan, innan det vardt fullt allvar af.
Men nu skyndade äfven någre af stadsvakten till stridsfältet
<span class='pageno' id='Page_102'>102</span>hvilka, då de i Schlangenfeld trodde sig igenkänna
en af sina egna kamrater, genast stälde sig på hans sida.</p>

<p class='c000'>Striden vardt derför snart i full gäng och gården genljöd
af vilda rop och svordomar. Båda sidorna fingo
efter hand förstärkningar. I trapporna, på gården, öfver
allt, der det fans så stort utrymme, att två män
kunde fatta tag i hvarandra, kämpades. Det var som om
två fiendtliga element plötsligt lössläppts ur sina förvaringsrum,
för att förinta hvarandra.</p>

<p class='c000'>Båda partierna tycktes hafva samma sträfvan, nämligen
att drifva sina motståndare till baka i deras vaktstuga.
Men då de voro jemnstarka, vardt detta en lika
stor omöjlighet för dem, som det är för tvänne lika
tunga personer att väga upp hvarandre.</p>

<p class='c000'>Från bardisanerna öfvergick man derför snart till de
långe ryttarepistolerna, och det ena skottet efter det andra
smattrade och gaf skrällande ekon från de tysta gränderna
utan för.</p>

<p class='c000'>Bullret trängde äfven upp till de tvistande kommissarierna,
och borgmästaren grep sitt spanska rör, för
att tillhålla vakterna der nere, att uppföra sig tystare.
När han öppnade dörren till korridoren, vardt han emellertid
icke litet förvånad öfver att finna denna upplyst
af flammande fackelsken, och att se bardisansspetsarne
höja och sänka sig öfver trappräcket. Men han var van
vid dylika lekar och, snarare rullande än klifvande, skyndade
han ned för den branta trätrappan och ut på gården,
slående omkring sig med sin långe rörkäpp åt
alla sidor.</p>

<p class='c000'>— Der har du för den slängen, Jonas Värme, —
skrek han, pustande, — och der har du till hemkomstöl
Joachim Bryggare! Nå hvad är detta för excess och
satans buller? — ropade han, då han ändtligen utkom
på gården och i den tjocka borgaren med bardisanen
<span class='pageno' id='Page_103'>103</span>igenkände sin gamle vän och frände, mäster Fibiger,
bagaren.</p>

<p class='c000'>— Åh det är endast stadsvaktens fel, — svarade
denne drygt. — Och vi tänkte också fråga vördig
borgmästaren om icke det är rätt och billigt att stadsvakten
först gör honnören, såsom det står i kungens
plakat?</p>

<p class='c000'>— Visst så, visst så! — sade Trotsenfeld, ännu
pustande efter andedrägten. — I tredje paragrafen står
det, att derest båda vakterna mötas, stadsvakten först
skall göra honnören.</p>

<p class='c000'>— Ja visst! ja visst! Det ha vi också sagt! —
ropade ett tjog röster, — men detta sätta de sig öfver,
förstås.</p>

<p class='c000'>— Nå nå, nå nå, go' vänner, — varnade borgmästaren.
— De trilskne skola få sin förmaning, allt efter
skadan, som uppkom af deras elakhet — ja, de skola
för böfveln få rida på trähästen — och det så att det
smakar — men hvem började leken? — den der någon
viglar upp till ondt, honom skall dubbelt straff varda
tillmätet, heter det.</p>

<p class='c000'>Man letade bland stadsvakten, men det var uppenbart
att de ännu höllo den skyldige gömd mellan sig,
för att få straffet mildradt.</p>

<p class='c000'>När man slutat att leta, vände sig mäster Tistel,
hvilken, som kändt, hörde till stadsvakten, till borgmästaren
och sade med ett knipslugt leende:</p>

<p class='c000'>— Nu var det så, att två af oss och en af borgarvakten
möttes här nere, och det gör väl ingen hel
vakt, som det står i plakatet.</p>

<p class='c000'>— Två på ena och en på andra sidan, — upprepade
borgmästaren, slagen af denna anmärkning. — Nej,
då blir för böfveln ingen honnör vid vakt.</p>

<p class='c000'>— Men, Ers högloflighet, — inföll en af borgarne,
<span class='pageno' id='Page_104'>104</span>— det som gäller såsom honnör för hela vakten skall
väl gälla äfven för delarne. Hur månge skulle annars
vara borta i höga magistraten, för att inte denna skulle
få sin fulla honnör.</p>

<p class='c000'>— Annan sak karl, annan sak, — sade borgmästaren,
och förde käppknotan till näsan, med högvigtig
min, — annan sak, säger jag. Vid rätten har hvar
och en lika anspråk på vördnad, som heta rätten. Jag
till exempel, — här blåste han upp sig alldeles otroligt,
— har samma anspråk på honnören, som rätten
sjelf, förstå'n I det go' vänner?</p>

<p class='c000'>— Och om Ers högloflighet alltså skulle möta
tvänne af kämnersrätten, — inföll nu mäster Fibiger,
— skulle väl icke de ha honnören, kan tänka?</p>

<p class='c000'>— Nej, för pocker i våld, vän Fibiger, — här
skrattade han, så att mungiporna nådde öronen, — och
tacka dem också böfveln för det.</p>

<p class='c000'>— Och inte finge heller Ers högloflighet försaka
rangen efter nådiga förordningen om rangen?</p>

<p class='c000'>— Nej, för visso ej! Ganska rätt! Ja, du är en
god borgare, vän Fibiger och jag kunde också aldrig
tro annat än att du skulle ha rätten på din sida. Men
I, Era lymlar af stadsvakten. Er skall jag vackert
lära mores.</p>

<p class='c000'>Den vördige magistratspersonen var så fördjupad
i beundran öfver sitt rättvisa utslag, att han icke märkte
huru tvänne af borgarne kommo framsläpande en qvinna
från den i mörker liggande delen af gårdsplanen, förr
än de stodo alldeles framför honom.</p>

<p class='c000'>Han ropade högt till af förskräckelse. Der stod
ju, på knapt två armslängders afstånd från honom den
farliga trollpackan, lifslefvande.</p>

<p class='c000'>Han darrade betydligt på målet, när han ropade
efter mäster Skarp att komma ut.</p>

<p class='c000'><span class='pageno' id='Page_105'>105</span>Denne framträdde strax med hatten i hand, ödmjukt
bugande sig för sin höge förman. Han kunde dock ingenting
upplysa, rörande denna mörka sak, sade han,
ty att dörren hela tiden varit stängd till Elsas rum, derpå
kunde han aflägga den heligaste ed. Nyss på stunden
hade han sjelf sett henne derinne.</p>

<p class='c000'>Icke mindre förvåning uppstod, då vid uppräkningen
ingen af stadsvakten saknades. Det vardt derför
omöjligt att få reda på den som börjat excessen. De
ende, som trodde sig känna igen honom, voro Jonas
Värme och mäster Skarp, men hur de mönstrade den
ene efter den andre af stadsvakterne, kunde de icke finna
skymt till likhet mellan honom och någon af dem.</p>

<p class='c000'>När de slutat, vände sig mäster Skarp till borgmästaren
och hviskade åt honom sakta i örat:</p>

<p class='c000'>— Tro mig, Ers högloflighet, han var ingen annan
än den onde sjelf. När jag der borta såg på honom
bakom Jonas Värmes rygg, syntes alldeles tydligt, hur
en lång svans stack fram under kappan på honom —</p>

<p class='c000'>Och härvid blef det. De båda vakterna ansågo
sig hafva varit utsatta för satans frestelse och skylde
hela excessen derpå, hvilket helt säkert icke vardt dem
till men, och i kammaren en trappa upp gaf händelsen
senare på qvällen, anledning till mycken deliberation.
Den frågan lärer verkligen på fullt allvar framkastats
af magister Leufstadius, huruvida det vore möjligt
för den onde, att på en gång föreställa tre personer.
Magister Olaus deremot dref den satsen, att den
lede endast hade förmågan att framtrolla en occulis
qvantitatis. Deraf hade det händt, att Jonas Värme
tyckte sig samtidigt se honom i tre riktningar, fast
han i verkligheten<a id='p105'></a> endast fans i en.</p>

<p class='c000'>På detta sätt fick ju saken en ganska “naturlig”
förklaring, tyckte de fleste, om än andre, och deribland
<span class='pageno' id='Page_106'>106</span>Hjärne, snarare ville skylla både synvillan och excessen
på den “gyllene smörja”, hvarom grefven talat och
som mer än en gång förut fuskat den lede i handtverket.</p>

<div class='chapter'>
  <h2 class='c003'>XIV.</h2>
</div>

<p class='c004'>Det var tidigt på vintermorgonen. Uppe på berget
glittrade de första solstrålarne mot isiga klippväggar,
och de gråa töcken, som natten lägrat öfver
staden nedan för, skingrade sig, rodnande, i brustna
flockar.</p>

<p class='c000'>I Lars Skeppares stuga var det ännu skumt. Några
rykande eldbränder lågo på spiselhällen och kastade
ett flämtande återsken mot det isiga fönstret. De gåfvo
till känna att mor Greta, trogen sin vana, varit uppe
med solen. Hon var ock i full sysselsättning vid sin
spinnrock.</p>

<p class='c000'>— Tid läker sorg, och arbetet är hans örtkrämare,
— brakade hon säga, när någon af grannarne beklagade
henne — ja, och sorg blir aldrig så tung, när man
går, som då man sitter stilla. — Och härefter handlade
hon.</p>

<p class='c000'>På bänken vid fönstret satt Lars, sysselsatt med
att klippa sitt långa hakskägg, och på en pall bredvid
Anders Barberare. Denne bar sin arm i band och
hans hufvud var omlindadt med en svart duk, allt minnen
efter slagsmålet, när Elsa fängslades.</p>

<p class='c000'>— Det var vänligt af dig Anders, att icke glömma
oss gamle i vår stora sorg, — sade mor Greta och såg
<span class='pageno' id='Page_107'>107</span>opp. — Här icke så jäft nu mera, ska' du tro, sedan
solskenet fallit öfver på grannens stuga.</p>

<p class='c000'>— Så I talen mor! — svarade Anders förebrående.</p>

<p class='c000'>Mor Greta suckade djupt och lät händerna falla
till sidan.</p>

<p class='c000'>— Ja ja! min stackars Elsa, med henne är det
förbi.</p>

<p class='c000'>— Säger jag inte att du skulle trösta dig, qvinna
— inföll nu Lars Skeppare vresigt, — all ting vet du
har en återvändo, och hvad rätt är kommer alltid till
heders.</p>

<p class='c000'>— Så hoppas jag ock till Gud! — sade mor Greta.
— Dagligen ber jag att satan måtte lägga korset uppå
efter ens krafter, och icke fresta en öfver förmågan.</p>

<p class='c000'>— Talar om Gud och satan gör du hela långa dagen
mor, — återtog Lars — varit bättre om du sagt,
när de höge herrarne frågade dig der uppe, att ringen
låg i strömmen eller att du aldrig sett honom.</p>

<p class='c000'>Hon sände en lång blick mot honom. Men han
tystnade icke mera för detta, fordom betydelsefulla svar.
Det vår något mellan dem, tyckte också Anders, som
icke mer var lika mot hvad det förr varit.</p>

<p class='c000'>— Du vågade icke, kan tänka, — fortsatte gubben
gäckande — för judomens rädslo och de otidige
nitälskandenes skull?</p>

<p class='c000'>— Menniskor kan du bedraga, men icke Gud, ty
han ser till hjertat.</p>

<p class='c000'>Lars svarade med en ömkande axelryckning och
fattade åter den bortlagda saxen.</p>

<p class='c000'>— Felet var mitt, mor — inföll nu Anders. —
Hade icke jag låtit Elsa springa sin väg den der qvällen
då hon togs, vore nog nu mycket annanledes.</p>

<p class='c000'>Mor Greta skakade misstroget på hufvudet, när
hon svarade:</p>

<p class='c000'><span class='pageno' id='Page_108'>108</span>— Och du tror att du ensam kunnat afvärja trolldomen.
Nej, barn, när satan ville hennes ofärd och
hon icke mer var förtjent af Herrens bistånd, kunde
det icke gå på annat sätt. Jag ville gerna ge mitt
eget hjerta, för att åter ha' henne här, men när jag
vill bedja för henne, är det som någon skulle hviska
mig i örat: Du vet icke för hvem du beder! Hon som
du hafver kär är en evigt förtappad!</p>

<p class='c000'>— Ta, ta, ta! Vackert torde slikt tal hjelpa —
inföll Lars. — Nej mäster Hircinius, slottsfogden, och
mannen här midt öfver med röda rocken, ha' nog hårdare
fingrar än så. Läsa inte presterna både morgon
och afton i vakstugorna och dock, när ser man trons
eller bönens kraftiga hjelp.</p>

<p class='c000'>— Herre Jesus! — utropade mor Greta häftigt
uppsprittande. — Det var ju i dag, som de två andra
skulle brännas.</p>

<p class='c000'>Anders jakade.</p>

<p class='c000'>— Vet du Anders om de bekände till sist? —
frågade hon tyst.</p>

<p class='c000'>— Åh, det var en fast ynklig syn, ska' I tro.
Bägge nekade enständigt till synden.</p>

<p class='c000'>— Så du anfäktar dig mor! — inföll Lars vresigt.
— Varit mer att undra på, om de varit rika och
förnäma.</p>

<p class='c000'>— Den ena — återtog Anders — syntes fuller
andäktig, med läsande och sjungande, knäböjande och
händernas upplyftande, men Malin Matsdotter deremot
skrek argt åt magister Olaus att han skulle lemna henne
i fred, samt tackade derefter mäster Hvittlock och lät
honom jernslå sig till händer och fötter, utan att göra
något det minsta motstånd.</p>

<p class='c000'>— Gud vare då deras arma själar nådig, — sade
mor Greta andäktigt.</p>

<p class='c000'><span class='pageno' id='Page_109'>109</span>— Var hennes lättfärdiga dotter tillstädes? — frågade
Lars.</p>

<p class='c000'>— Ja, far! Hon stod strax nedan för, men modern
ville icke taga hennes hand! Ja hon fälde icke ens en
tår, ska' I tro, utan ropade i stället, att det var dottern,
som mördat henne — och många tyckte att detta
var en onaturlig frimodighet.</p>

<p class='c000'>Denna beskrifning tycktes öfva en sällsam inverkan
på mor Greta. När Anders slutat stirrade hon en
lång stund framför sig utåt rummet, utan att yttra någonting.
Under denna tystnad öppnades dörren och
Fingerlisa steg in. Hon stannade nigande på tröskeln.</p>

<p class='c000'>— Stig fram Lisa och var inte rädd för oss, —
sade mor Greta vänligt. — Hvar och en vittnar efter
sitt eget samvete, kan tänka!</p>

<p class='c000'>— Tack mor för det ordet, — svarade Fingerlisa
och förde förklädessnibben till ögonen — men inte ska'
I tro, att jag ville Elsa något ondt.</p>

<p class='c000'>— Det har ingen heller sagt om dig, Lisa, men stig
fram nu och stå ej längre som en tiggare vid dörren.</p>

<p class='c000'>— Nej se på unge mästarn, — utropade Fingerlisa
och närmade sig Anders inställsamt. — Honom såg jag
icke strax. Jo jo stackare, så han nu ser ut. Men
Elsa var icke jänta att vänta på, kan tänka. Hon
borde dock skämmas, för att ha' narrat en karl på sådant
sätt.</p>

<p class='c000'>— Säg ingenting ondt om henne Lisa — sade Anders
allvarligt och reste sig upp. — Hon har ingenting
lofvat mig, så mycket du vet.</p>

<p class='c000'>— Nej detta är väl ock förtal då, kan jag tro, —
svarade Fingerlisa undfallande — liksom talet om henne
och tyske grefven.</p>

<p class='c000'>— Akta dig, om du ljuger Lisa — skrek gubben,
<span class='pageno' id='Page_110'>110</span>hvilken hit tills sutit tyst. — Du ljög för rätten der
uppe och derom ha vi ock en sak otalad!</p>

<p class='c000'>— Åh kors! Om jag ljuger, då taladen I väl sanning
der uppe, — svarade Fingerlisa med en knyck på
nacken — men, far, ej skola vi rifva upp gammalt nu.
Jag ville blott fråga, om I hört alt den onde varit
nära att föra Elsa ur fängelset?</p>

<p class='c000'>Alla tre stirrade förvånade på Fingerlisa.</p>

<p class='c000'>— Om jag mötte dig, flicka något aflägset, — sade
Lars i det han reste sig, — vete väl vår Herre hvem
som bättrade mig.</p>

<p class='c000'>— I skolen ej tänka så ondt om mig fader Lars,
— återtog Fingerlisa vänligt. — Jag kunde ja inte göra
annat, än hvad samvetet bjöd, ska' I veta. Hvad Elsas
sak i dag vidkommer, är den nog sann, ty mäster
Skarp kom nyss från stadshuset och berättade den.
Strax han somnat på qvällen hade han vaknat, och sett
i månskenet en gammal man stående framför sängen
med hvita kläder och långt, grått skägg samt med en
liten dufva på hufvudet. “Gack ner”, hade mannen sagt i
sträng ton, “och se efter dina fångar.” När mäster
Skarp tvekade, ty det var långt lidet på qvällen, hade
mannen tvänne gånger sagt “du skall! du skall!” samt
tillagt, att eljes finge hans kongliga majestät ingen lycka
under året med det han företog sig till vatten och
land. — Mäster Skarp lydde derför, och då han kom
ned i fängelset, fann han Elsa i svår anfäktelse. Den
onde hade släpat henne ända ut på gården och hetsat
ena vakten på den andra, så att blod flöt och en hisklig
excess var å färde. Och hade ej magister Olaus varit
i en kammare ofvanför, påstod han, skulle ingen kunnat
veta hur det gått, ty på den sista bönedagen, så hade
den hvite mannen sagt, hade endast fem syndare omvändt
<span class='pageno' id='Page_111'>111</span>sig, hvadan satans makt var i farligt tilltagande.
Magister Olaus rådde dock till sluts på den elake,
som också måste släppa Elsa, när hon var alldeles
framme i porten.</p>

<p class='c000'>— Gud nåde min stackars Elsa! sade mor Greta när
Fingerlisa slutade, — med henne är det nog förbi.</p>

<p class='c000'>— Ömka dig i stället mor öfver hennes plågare,
— sade Lars. — De äro mera i behof af hans nåd än
hon. Men ser du nu qvinna, hvart all din rättskaffenhet
fört henne.</p>

<p class='c000'>— Ja, nu lär icke ens Kongl. Majestät längre kunna
hjelpa henne, — inföll Fingerlisa, — ty han tarfvar
nog all sin makt, för att kriga mot dansken.</p>

<p class='c000'>— Elsa var så underlig till mods på sista tiden,
— sade Anders, sedan de sutit tysta en stund. — Det var
alldeles som hon anat, hvad hon skulle få gå till mötes.</p>

<p class='c000'>— Jo, jo men! — sade Fingerlisa, med en hemlighetsfull
nick åt mor Greta, — när de blifvit vigde
vid den elake få de aldrig skratta, ska' I tro, ty då
håller han dem strax om halsen, och likaså om de gråta
åt Guds ord. Engsöpigan, som de höllo fast, der borta
vid norra kämnersrätten, kunde ju icke få ett enda
ljud ifrån sig, när de frågade henne, om hon hade några
barn i Blåkulla. — Men farväl nu go' vänner — afbröt
hon sig och reste sig upp. — Jag vill inte tränga
mig på Er, ska' I tro, och jag ser nog, för hvem I
hållen mig.</p>

<p class='c000'>— Så ska' du inte säga Lisa, — sade mor Greta
och klappade henne vänligt. — Du är nog en god flicka,
som oförfärad talar ut sanningen och behöfver icke rädas
för vresiga miner.</p>

<p class='c000'>Mor Greta följde henne nu uti gränden. Der kommo
de att ytterligare talas vid en lång stund.</p>

<p class='c000'>När de skildes åt, sade Fingerlisa:</p>

<p class='c000'><span class='pageno' id='Page_112'>112</span>— Glöm icke hvad jag nu sagt Er mor. Der nere
man krigar bor en mäkta gudfruktig man i en kyrka,
som är helt och hållet under jorden. Han är den ende,
som kan hjelpa i trolldomsnöd. Men om Elsa icke är
oskyldig, går det förstås för hvar och en, som ber för
henne, som det gick för bonddrängen, som ville rädda
sin fästmö.</p>

<p class='c000'>— Åh det vill nog ingen bedja hos honom för
hennes skull, — sade mor Greta och nickade farväl.</p>

<p class='c000'>När mor Greta åter trädde in i stugan, tyckte
Anders, att hon såg helt annanledes ut än han någonsin
sett henne förut och han frågade derför, hvad hon
hade i tankarne. Hon smålog sorgset utan att svara.</p>

<p class='c000'>— Åh det var nog endast om stackars Elsa, —
tyckte Lars, — som de talat derute.</p>

<p class='c000'>En stund derefter tog Anders afsked.</p>

<p class='c000'>— Hafven I inte tänkt på, mor, att far skulle be'
de höge herrarne om nåd? — frågade han mor Greta,
när han önskade henne farväl.</p>

<p class='c000'>— Åh det har jag nog sagt mången gång — svarade
hon, — men det är som att predika för döfva öron.</p>

<p class='c000'>— Kommer du nu med denna galenskapen igen?
— utbrast gubben vresigt. — Det är nog en smal sak,
förstås, att elda badstun varm, när man slipper sjelf
bryta vedkasten. Men jag känner de höge herrarne jag.</p>

<p class='c000'>Han fortsatte en lång stund, sedan Anders gått att
ondgöra sig häröfver. Mor Greta svarade ingenting.
Det syntes dock tydligt på hennes min, att hon åt
minstone icke var rädd att, om så kräfdes, bryta vedkasten.</p>

<p class='c000'>Mor Greta hade mycket att syssla med denna qväll
och Lars hade redan lagt sig till hvila, när hon fick
tid att gå ned i ladugården. Här gaf hon korna rikligt
med strö och foder, samt klappade dem hvar och
<span class='pageno' id='Page_113'>113</span>en, liksom hon tänkt, att hon icke mer skulle få se
dem. Då hon återkom, var det tyst inne i sofstugan.
Hon smög sig försigtigt bort till dörren. Jemna andedrag
tydde på god sömn. Hon tände en smal torrvedesticka
och satte henne mellan stockarne i väggen,
framtog derefter ur ett hörnskåp sin helgdagsdrägt, som
hon synade från alla håll och slutligen brådskande tog
på sig. Sedan detta var gjordt, stack hon några silfverdalrar
i kjortelsäcken, och smög sig sakta ut genom
dörren, som hon slog i lås efter sig.</p>

<p class='c000'>Det var djupt mörker der ute. Ismängdt snöglopp
piskade nordan från och trängde kylan in till
kroppen.</p>

<p class='c000'>Vid Hornsbron ville vaktknekten icke släppa henne
fram. Hon såg så beskedlig ut, tyckte dock hans kamrater,
som äfven kommo till, att de bådo för henne,
och då hon slutligen gaf knekten ett af sina dalerstycken
fick hon fortsätta sin färd.</p>

<p class='c000'>— Hvarför ha'n I så brådtom mor? — frågade
den som öppnade bommen. — Det är mörkt efter vägen
som i en hornlykta, ska' jag säga, och rätt som
det är liggen I der och hicken i något dike.</p>

<p class='c000'>Mor Greta skakade sorgset på hufvudet — Det
var långt, som hon hade att vandra, — sade hon,
ty Skåne låg nog längre bort från Stockholm än Östergyll'n.</p>

<p class='c000'>Knektarne sågo förvånade ut och började skratta.
Hon var nog icke riktigt slug hviskade de sins emellan.</p>

<p class='c000'>— Skolen I så långväga mor, — ropade en af dem
efter henne, — borden I inte glömt qvasten och smörjhornet
hemma. Utan dem lären I inte ta' Er stor väg.</p>

<p class='c000'>Men hon låtsade inte höra deras skratt, utan skyndade
med raska steg utför backen. —</p>

<p class='c000'>När Lars vaknade följande morgon, vardt han icke
<span class='pageno' id='Page_114'>114</span>litet förvånad, då han icke fann sin hustru redan i arbete.
Hans förvåning stegrades naturligtvis ännu mer,
då hon hvarken den dagen eller den följande lät höra
af sig.</p>

<p class='c000'>Han kunde aldrig riktigt sätta sig in i den föreställningen,
att hon försvunnit på naturligt sätt, och —
hvad, ingen kunde hafva trott om honom — han sörjde
henne djupt. Men det märktes också mer än väl, då hon
var borta, hvad hon varit i hemmet. Golfvet låg der
icke mer så bländande hvitt, under det friska granristäcket,
som när hon fejade det. Den stora kopparkitteln
blänkte icke mer så ståtligt i skenet från spiselbrasan.
Sotig och med sönderbrutet skaft låg han vräkt
i en vrå, fyld med sopor.</p>

<p class='c000'>Lars sjelf undergick en märkbar förvandling. För
hvarje dag vardt han allt snäsigare mot dem, som
kommo i beröring med honom, och han jagade slutligen genom
sitt vresiga lynne på flygten alla sina gamle vänner.
Sedan kom en tid, då han icke mer lemnade sin stuga,
för att icke behöfva möta någon eller tala vid någon.
— Fisket, — brukade han säga, — lönade sig icke
mer. Mångelskorna vilja icke betala mer än tredjedelen
af hvad fisken är värd. Dess utom hade han mist
flere nät och båten hade fått en läcka, som han nog
aldrig skulle få tid att laga.</p>

<p class='c000'>Den ende, som oftare besökte honom, var Anders
Barberare. Långt ifrån att vara välkomnare än någon
annan, fick emellertid äfven denne tåla mer än ett utbrott
af gubbens dåliga lynne. Men kära minnen hviskade
förmodligen i ynglingens öra och förtogo stundens
obehag; och det torde hafva varit ovisst om, hur långt
gubbens gnat skulle hafva sträckt sig, för att icke Anders
skulle hafva känt trefnad i den låga stugan vid
Hornsgatan.</p>

<p class='c000'><span class='pageno' id='Page_115'>115</span>En qväll frågade Anders:</p>

<p class='c000'>— Har då far aldrig fått veta, hvart mor tog vägen?</p>

<p class='c000'>— Gick nog ner sig i förargelsen! — svarade gubben
trumpet. — Kunde aldrig tåla ett förståndigt ord
den menniskan!</p>

<p class='c000'>— Mor Greta var dock en präktig hustru åt Er, far.</p>

<p class='c000'>— Ja, men andligen högfärdig var hon, och rakt
emot Guds ord vitnade hon — derför råkade hon också
till slut ut för den ondes klor.</p>

<p class='c000'>— Men säg då far, — återtog Anders, efter en
stund, i hviskande ton, — hur kunnen I tro att det
gått så illa med mor? Intet enda af vitnena har ju
sagt vid rätten, att det sett henne i Blåkulla?</p>

<p class='c000'>— Tror du då inte, pojke, att han, som har makten
der, kan hålla någon undan för sig. Alla som sjelfmant
gifva sig i hans våld, sade magister Sparrman i
sista böneottan, varda för evig tid förtappade, deras spår
äro det torra löfvets i stormen och de bindas vid afgrundens
nedersta bål med en kedja, som aldrig brister.
Der skola de sedan stå på yttersta domens dag bakom
ett svart töcken, hvilket skall skilja dem från allt, som
de haft kärt här i jordelifvet.</p>

<p class='c000'>Gubbens röst blef vekare, medan han talade. Anders
tyckte sig till och med märka något likt en tår i
hans matta ögon. Men plötsligt rigtades de mot Anders.
Han strök afvigsidan af sin skrumpna handlofve
öfver ansigtet, i det han sade:</p>

<p class='c000'>— Ty inte var hon alltid Guds barn, skall du tro.
Nej rifvandes nordan var hon. — Här sökte han skratta.
— Fast icke ville jag derför önska henne ett sådant
slut. — Men förbannad vare den stund, då jag lät
flickan trolla ut sig i prål och glitter. Det lyste
förstås i folks ögon. Det var Gretas påhitt. Hon ville
<span class='pageno' id='Page_116'>116</span>förstås göra Elsa till en förnäm dam, och se'n vet man
hur det gick.</p>

<p class='c000'>Gubben och Anders fortsatte att tala om åtskilligt,
som både magister Olaus, tyske grefven och slottsfogden
skulle ansett för både syndigt och i hög grad
straffvärdt, och ingendera af desse hedervärde personer
skulle troligen önskat råka vare sig gubben eller
Anders Barberare, på något ensligt ställe, sedan mörkret
inträdt.</p>

<div class='chapter'>
  <h2 class='c003'>XV.</h2>
</div>

<p class='c004'>Elsas flykt utgjorde under flere dagar det enda
samtalsämnet i staden. För att hindra ett nytt uppträde
af dylik art, flyttades hon till den djupast liggande
cellen, der hon fick till sällskap en annan trollpacka.
Denna, Galna Brita kallad, hade redan bekänt,
hvarför hennes sällskap ansågs af rätten såsom ett kraftigt
medel mot den andres konster. Dess utom besöktes
Elsa hvarje dag af magister Olaus, som enträget
förmanade henne till ånger och bättring.</p>

<p class='c000'>Det var sent på qvällen. Snön hade upphört att
rasa ned från taket, och dropparne samlade sig utan för
fönstergallret i långa, glänsande kristaller. Elsa satt
uppkrupen i den låga fönstersmygen, med sin blick tankfullt
fäst mot de röda skyarne i fjerran.</p>

<p class='c000'>En sparf flög upp från fönsterbrädet.</p>

<p class='c000'>— Ack, om jag finge flyga långt, långt bort! —
sade hon suckande, och följde honom med blicken öfver
hustaken.</p>

<p class='c000'><span class='pageno' id='Page_117'>117</span>— Hvem talar min fina fröken vid så här dags? —
frågade en hes qvinnoröst, ur mörkret bakom henne.</p>

<p class='c000'>— Åh, det var endast en liten sparf, — svarade
Elsa. — Hvem skulle det väl annars vara?</p>

<p class='c000'>Hon lemnade gluggen och satte sig på sin bädd.</p>

<p class='c000'>— Akta dig blott att icke mäster Skarp hör det, —
återtog rösten. — När jag var uppe för rätten, sade
de att jag kunde trolla råttor på folk, derför att den
röde kniphanen der ute hade hört, när jag svor öfver
råttorna, som pepo der borta i hålet.</p>

<p class='c000'>— Åh ja, mycket behöfs ej för att tagas för en
trollpacka!</p>

<p class='c000'>— Så hade jag också en nypa malt innanför tröjan,
förstås, och detta var, kan tänka, riktigt märkvärdigt
för de höge herrarne. Men då sade jag: — Era
högborenheter, sa' jag, man min, Mårten Bryggare, som
kanske Era högborenheter känna, se'n trasslet och laperi't
med höglofliga kommersekollegium, då den stackar'n
fick vatten och bröd, för det han inte ville arbeta åt
K. M:t och kronan för'n han fått betalning för sitt ärliga
arbete — han, sa' jag, skickade mig till sta'n att
köpa maltet; — men då kom den der röde och drog
ut mig, förstås, menande tro på, att jag hade kjortelsäck
och borde haft maltet i den. — Hu, så kallt det
är i qväll!</p>

<p class='c000'>— Hvarför bekänden I — frågade Elsa — då I
icke tron på trolldomen?</p>

<p class='c000'>— Hvad skulle väl en syndig menniska göra, som
visste sig stundeligen vara utsatt för satans anfäktelser;
också hotade de mig i alla fall att jag skulle bli hissad
som gamla Annika, hon, som sade till folket der
ute vid tullen, att hon var oskyldig.</p>

<p class='c000'>— Det var hon också — och hennes anklagare
komma nog en dag att lida.</p>

<p class='c000'><span class='pageno' id='Page_118'>118</span>— Oskyldig? — upprepade rösten med ett hest
skratt, — oskyldig kan ingen gå från den ondes snärjande
garn. Nej, än kommer han som en fin kavaljer,
än som ett litet vackert flickebarn, så likt ens eget
kära barn, som det växer gräs öfver, der ute på kyrkogården
— ack, och russin och marcipan har den lille
i näfven och små silfverbjellror i håret — och så följer
man med det i tankarne och ett, tu, tre är man
med på gästabudet och der får man äta så riklig mat
och skrifva sitt namn i en stor vacker grön bok med
sidor af fint, hvitt hvetebröd.</p>

<p class='c000'>— Det der hafven I bara drömt mor. Den lede
kan hvarken föra er eller mig mot vår vilje.</p>

<p class='c000'>— Som han inte skulle flux passa på, när man
känner sig missbelåten med någon. Jo jo men! Då
piskar han oss med sin ormfläta, och när han slår med
henne mellan en sjelf och den man älskar, då blir kärlek
hat, och tacksamhet hjerteqval.</p>

<p class='c000'>— Så mycket jag vet, inte har jag sett honom, —
sade Elsa bestämdt, — och inte få de mig att säga det
heller, om de än svälta mig som en hund.</p>

<p class='c000'>— Osvuret är bäst, min vackra flicka, och ljuger
du, lär han nog ta' skadan igen på bröllopsnatten. —
Jo jo, min sockergås! — fortfor rösten skrattande, då
Elsa icke svarade på denna hemska anspelning, — det
blir nog kusligt att vänta på sådan främmande i enrum.</p>

<p class='c000'>Deras samtal afbröts nu för en stund genom häftiga
skrik och buller utan för i korridoren. Det var
några stackars fångar, som utstodo spöstraff, derför att
de uppfört sig otillständigt inför rätten. När det åter
vardt tyst, och det aflägsna skrålet från borgarvaktens
aftongille var det enda ljud som nådde till fängelset
från den yttre verlden, återtog Galna Brita:</p>

<p class='c000'>— De ville narra mig der uppe att säga hur den
<span class='pageno' id='Page_119'>119</span>lede såg ut, när han tog mig första gången, men det
vardt ingenting af med det talet, sa' han som bet tungan
af sig.</p>

<p class='c000'>— Då tjenar det ju icke heller till stort att I
jemt talen med mig derom.</p>

<p class='c000'>— Åh, för dig kan jag nog säga det, min vackra
tös. Jo, det var så att tidigt en morgonstund, bäst jag
går der krokig och sopar stugan, kommer en stark
vindpust genom dörren och drifver soporna mot taket,
och i det samma ser jag ett litet vackert gossebarn
midt framför mig. Det var så vackert som en dag och
kläderna skeno i solen. — Läs aldrig fader vår, mor
lilla, — sade han vänligt, — ska' du få följa mig till
gästabud! — Som han säger detta kommer en ny vindpust,
och i stället för gossen står der en enfaldig pigsnärta
med randiga kläder och grön hufva och blänger
på mig.</p>

<p class='c000'>— Han frågade om mor ville följa honom på gästabud?
— sade Elsa, med ett tillgjordt skratt.</p>

<p class='c000'>— Visst gjorde han så, grynet mitt, och det samma
gjorde han väl ock med dig kan jag tro?</p>

<p class='c000'>Elsa teg. Hon visste förmodligen icke hvad hon
skulle tro om den andras snärjande frågor. Då kom
hon att kasta en blick upp mot fönstergluggen. Hon
tyckte sig se ett vidrigt djurhufvud med glänsande ögon
och vidöppet gap trycka sig mellan gallret och stirra
på henne. Med ett häftigt anskri for hon till baka.</p>

<p class='c000'>— Säg, om du vågar, — hörde hon en sällsam
stämma hviska öfver sitt hufvud, — att du icke sett
mig. Men akta dig väl om du ljuger och säger dig
vara af Jesu blod, ty då skall det klufna ormskinnet
gissla din rygg som törntaggar, då skall du späkas i
den kittel, der menniskornas onda tungor urkoka sitt
gift, ja, som en helvetets eldbrand skall du brinna till
<span class='pageno' id='Page_120'>120</span>evig tid i den blå eldsjön, der de dödes ben sticka upp,
likt frusna kålstjelkar!</p>

<p class='c000'>Rösten tilltog i styrka. Det tycktes slutligen som
om flere talat på en gång utan för. Nu började äfven
Galna Brita sjunga med full hals:</p>

<p class='c000'>— Ha, hvad dummer dans! hej, lust och lif, alltsom
flammar och fräser, allt som sprakar och spritter! Se,
hur han spelar med svansen. Se, hur han bråkar med
benen! Nu fara vi, hopp och hej! i lustig sväng med
hvar sin dräng!</p>

<p class='c000'>Elsa var af naturen djerf och modig och hon tycktes
till en början snarare afsky än rädas för det vederstyggliga
skådespelet. Men äfven andra sällsamme skepnader,
dödskallar med glödande kol till ögon och dylikt,
sällade sig till det ansigte, som först visat sig i
galleröppningen. Hon ropade på Brita och mäster Skarp.
Det hördes på hennes darrande stämma att krafterna
voro nära att svika.</p>

<p class='c000'>Men nu öppnades dörren på glänt. Ett matt ljussken
spred sig öfver de mörka väggarne och i samma
ögonblick var den hemska synen försvunnen.</p>

<p class='c000'>Det var mäster Skarp, som inträdde med blindlyktan
i handen.</p>

<p class='c000'>— Nå, skynda dig trollpacka, — skrek han argsint
från dörren åt Elsa, — tror du att en hederlig
karl vill frysa ihjäl för din skull, i ett sådant här
råtthål!</p>

<p class='c000'>Han gaf henne en våldsam spark, som kom henne
att tumla ett långt stycke ut i korridoren. Derefter
fattade han henne i kjorteln och drog henne med sig
upp för trappan.</p>

<p class='c000'>De stannade i öfre korridoren framför en låg trädörr.
När hon öppnades, såg Elsa framför sig ett höghvälfdt
<span class='pageno' id='Page_121'>121</span>rum, med hvitrappade väggar, svagt upplyst af
en från taket nedhängande trearmad ljuskrona af messing.</p>

<p class='c000'>En man gick fram och åter på golfvet, med sänkt
hufvud och tankfull uppsyn. Mannen var magister Olaus.</p>

<div class='chapter'>
  <h2 class='c003'>XVI.</h2>
</div>

<p class='c004'>Han stannade, när Elsa inträdde, och såg henne
skarpt i ögonen.</p>

<p class='c000'>— Du satans brud, — utropade han, — du kött
af hans kött och ben af hans ben, frukta och bed för
din tid är när!</p>

<p class='c000'>— Är jag säker på den evige Gudens barmhertighet,
Ers ärevördighet? — frågade hon ödmjukt, — om
jag påtager mig den svåra synd, för hvilken jag hålles
fängslad.</p>

<p class='c000'>— Gud är blott en sanningens gud — svarade han
förvånad — och liksom han jagar lögnen med dess stackota
fötter ur ditt hjerta, gjuter han äfven dit in sin
salighets nektar, på dem, som ångra och bedja.</p>

<p class='c000'>— Herre Gud! — svarade Elsa, suckande — hvad
detta är en svår kamp!</p>

<p class='c000'>— Satan, dig besvär jag, — återtog magister Olaus,
när han märkte hennes tvekan, och räckte fram händerna
mot henne. — Vik hädan ur detta barns själ, i
Hans heliga namn, som oss förlossat hafver!</p>

<p class='c000'>— Nej, jag kan det ej. — Jag har intet att bekänna...</p>

<p class='c000'>Hon kastade sig ned och omfamnade hans knän.</p>

<p class='c000'>— Hur skall jag kunna påtaga mig det, jag icke
vet mig hafva eftertrådt! Hvad jag sett, har mera varit
<span class='pageno' id='Page_122'>122</span>som en rök eller dimma! Gode fader styrk mig och
led mig till det rätt är!</p>

<p class='c000'>— Så må du försmäkta i den eviga dödens pina, —
röt magister Olaus och stötte henne ifrån sig. Han hade
redan trott sig vara segrare och såg sig nu på nytt
sviken.</p>

<p class='c000'>Hon svarade ingenting på hans härda tillmälen,
utan sänkte ödmjukt sitt hufvud och tycktes tåligt vänta
slutet på hans straffpredikan.</p>

<p class='c000'>— Säg barn, vill du dö i din svåra synd? — frågade
han slutligen, efter en stunds tystnad, med något
vekare stämma. — Vill du säga evigt farväl åt mor
och far, och åt alla dem du älskar? Vill du icke en
gång lisa deras hjertan genom sanningens hugsvalelse
gifva dem råd, hur de skola undvika satans illistiga
frestelser? Du ser ju hur allt skälfver af rädsla för
den ledes fasansfulla raseri, hur vi, Guds män, dagligen
och stundeligen anropa vår Herres hjelp under
bön och tårar... Och du är så hjertlös? Du unnar ingen
den salighet, du sjelf går miste om?</p>

<p class='c000'>— Säg dem! — svarade Elsa, med fast stämma,
— säg dem, gode magister Olaus, att jag dör oskyldigt!
Detta svär jag vid den heliga nattvarden, som jag vill
begå i min siste lifstimme.</p>

<p class='c000'>— Det heliga sakramentet, — utropade magister
Olaus förskräckt och ryggade till baka — det kommer
dig ej vid!</p>

<p class='c000'>Hon stirrade ett ögonblick förfärad på honom. Derefter
sade hon lugnt, med sällsamt tonfall i rösten:</p>

<p class='c000'>— Må då Gud förlåta Er, Ers ärevördighet!</p>

<p class='c000'>Magister Olaus insåg att all hans öfvertalning båtade
till ingenting och, efter att hafva kastat en ömkansfull
blick på henne, lemnade han rummet. Han
hade emellertid icke tagit många steg i korridoren utan
<span class='pageno' id='Page_123'>123</span>för, då ett vildt, skärande skri ljöd bakom honom. Han
vände skyndsamt om och öppnade dörren. Der inne,
midt på golfvet låg Elsa och vred sig åter och fram,
ett rof, som det tycktes, för den högsta förtviflan.</p>

<p class='c000'>— Nådige herre! — skrek hon mot honom, — gif
mig förlåtelse!</p>

<p class='c000'>— Om du bekänner och ångrar dig, skall mycket
varda dig förlåtet!</p>

<p class='c000'>— Ja ja, jag vill bekänna, men säg mig blott,
hvad jag skall säga?</p>

<p class='c000'>Det låg så mycken barnslig oskuld i denna fråga,
att endast en af trosnitet så förblindad man, som magister
Olaus, skulle kunnat hålla sig fri från hjertats
“anfäktelse”. Men han tycktes finna en inre tillfredsställelse
i hennes qval, hvilka han af fullaste öfvertygelse
ansåg vara bevis för att djefvulens makt nu var
på tillbakatåg.</p>

<p class='c000'>— Du känner då mannen, som här om dagen ville
föra dig hädan? — frågade han, efter att en stund
hafva betraktat henne.</p>

<p class='c000'>— Ja, det gör jag, — svarade hon. Det var den
samme, som gaf mig den vackre ringen, och var det
icke tyske grefven, så bor han dock i tyske grefvens hus?</p>

<p class='c000'>Hon höll för ögonen liksom de vägrat att göra sin
tjenst. Derpå strök hon med en häftig åtbörd sitt tofviga
hår ur ansigtet, och fäste sina stirrande ögon på
honom. I ögonblicket derpå började hon att skratta.
En hvit fradga bildade sig kring hennes läppar och hon
knäppte krampaktigt med fingrarne.</p>

<p class='c000'>— Hu, hu! — sade hon och skrattade, — hvad
de sprungo och hoppade lustigt — stora och små, gula
och grå, ha, ha, nej se, nu äro de der igen! Akta Er:
De bitas i qväll, om I ej är en snäll. När hvar ta'r
sin, blir den lede min.</p>

<p class='c000'><span class='pageno' id='Page_124'>124</span>Hon föll baklänges till golfvet med ett svagt anskri.</p>

<p class='c000'>Magister Olaus hade uppmärksamt följt alla hennes
rörelser. Det syntes tydligt, att det icke var första
gången som han var vitne till ett dylikt uppträde.</p>

<p class='c000'>— Den onde anden har gjort henne till fullkomlig
slaf under sitt välde, — mumlade han för sig sjelf,
— och det föreligger tydligen detta sällsynta fall af förtappelse,
hvarom Marcus talar i sitt 9 kap., när han
nämner månadsraseri.</p>

<p class='c000'>Enligt hans åsigt lånade alltså satan Elsas skepnad,
för att visa sig i all sin styggelse. Intet annat än ifriga böner
kunde hjelpa deremot. Han inkallade mäster Skarp,
för att denne skulle höra den besvärjelse, han hade i sinnet.</p>

<p class='c000'>— Gif noga akt på hvad jag säger, att du må
kunna vitna — sade han, då denne steg öfver tröskeln,
och förde facklan, som denne bar i handen, öfver Elsas
anlete. — Men hör på samma gång noga efter om
något buller spörjes under jorden.</p>

<p class='c000'>Mäster Skarp svarade med ett hemlighetsfullt grin,
som skulle betyda att han mycket väl förstod hvarom
fråga var.</p>

<p class='c000'>— Kunde nog tro, att det skulle gå i qväll, —
sade han, — när det börjar spöka och väsnas hos dem,
blir man dem snart qvitt. Och väl är så, Ers ärevördighet;
ty när man är gammal och bräcklig som jag,
kostar det på ska' jag säga, att vistas der nere hos
dem i kölden.</p>

<p class='c000'>Magister Olaus gaf icke akt på hans ord. Han
hade tagit handboken ur fickan och började nu att högtidligt
och samvetsgrant uppläsa sin långa besvärjelse.</p>

<p class='c000'>Det syntes till en början, som hans metod onekligen
skulle vara i viss mån undergörande, ty han hade
icke hunnit sluta sin första bön, då Elsa redan började
andas lugnare. Hennes kinder färgades af lifligare rodnad,
<span class='pageno' id='Page_125'>125</span>hennes läppar rörde sig, som hade hon velat tala,
fast intet ljud kom öfver dem.</p>

<p class='c000'>— Det är uppenbart, — hviskade magister Olaus,
— att hon rådgör sig med satan och ber om hans
bistånd. Endast en ond ande kan pressa en menniska
så hårdt.</p>

<p class='c000'>Han började åter att läsa och förmana och hans
böner vordo allt ifrigare.</p>

<p class='c000'>Då varseblef han plötsligt, vid en häftig rörelse
som Elsa gjorde, något blankt skimra till mellan hennes
händer. Han böjde sig ned, för att efterse hvad
det var och upptäckte en liten tunn silfverplåt af oregelbunden
form, som var fastsatt vid en snodd om hennes
hals. — Var detta en ny arg list af satan, ärnad
att i sista stund bedraga honom?</p>

<p class='c000'>— Ser du hvad det är som blänker, Holger? —
frågade han hviskande, och pekade på korset.</p>

<p class='c000'>— Ja, Ers ärevördighet! Visst ser jag det otyget.
Men för Guds skull rör det ej. Det är nog bara en
näfverlapp, som hon doppat i bockblod på sista Blåkullafärden.</p>

<p class='c000'>— Men tycker du ej att något står skrifvet på'n?</p>

<p class='c000'>— Tror så med Ers ärevördighet, men det är nog
bortblåst vid dager.</p>

<p class='c000'>— Se efter du, jag har svaga ögon!</p>

<p class='c000'>— Nej Ers ärevördighet! jag kan, fan förgylle mig,
inte läsa en rad, hvarken tryckt eller skrifvet.</p>

<p class='c000'>Äfven magister Olaus syntes den gången vara föga
läskunnig.</p>

<p class='c000'>När han en stund senare lemnade stadshuset, sade
han till mäster Skarp i förmanande ton:</p>

<p class='c000'>— Du bör lägga bort att svärja Holger. Denna
synd förställer lätt vår syn och kan i längden göra
vårt rikes minskning och förderf. —</p>

<p class='c000'><span class='pageno' id='Page_126'>126</span>Emellertid spred sig hastigt det ryktet, att Elsa
Larsdotter anfäktats af satan, och en och annan visste
äfven omtala, att den fromme magister Olaus varit nära
att få bugt med honom, hade icke just i det farliga
ögonblicket den ogudaktige mäster Skarp börjat svärja
och dermed skämt bort allt samman.</p>

<div class='chapter'>
  <h2 class='c003'>XVII.</h2>
</div>

<p class='c004'>En afton, några dagar senare, stod mäster Skarp
på tröskeln till magister Olaus' arbetsrum, tummande
sin utslitna räfskinsmössa mellan fingrarne.</p>

<p class='c000'>— Se här, Ers ärevördighet, — sade han med ett
grin, som blottade hans fula tandrad, och höll upp någonting,
som hängde vid ett långt snöre. — Här är
trollaxet ska' jag säga. — Var ej rädd, Ers ärevördighet,
— tillade han, då han såg den andre tveka. — Bacaræus,
åldermannen här midt öfver, som nog Ers ärevördighet
känner, sedan han gjorde nya messhaken till
helgen... har rökt den med hälften enbär och hälften
mercuriam.</p>

<p class='c000'>— Är hon död? — frågade magister Olaus, i det
han försigtigt fattade i yttersta änden af snöret.</p>

<p class='c000'>— Nej, Gud bättre, det går icke så fort, ska' jag
säga, för de latmaskarne. De ha fullt upp med arbete
der oppe i rackargården, af endast fyra hvarje lördag.
Men så sitter också, förstås, en af drängarne inne på
gillestugan, derför att han tvang en barberare att dricka
ur samma kanna med sig, hvilket kan tänka var en
syndig gerning, då han sjelf endast var en simpel rackardräng.
Se detta sinkar arbetet, då ingen, än så modig
<span class='pageno' id='Page_127'>127</span>karl mera törs hjelpa mäster Hvitlock i handtverket
se'n Anders Lunta fick blodhostan, då trollkonan
spottade åt honom.</p>

<p class='c000'>— Då tog du det från henne, när hon sof? — frågade
magister Olaus med en skarp blick.</p>

<p class='c000'>Det hördes på frågan att modet hos fångvaktaren
var en allt annat än omtvistad sak, och denne tummade
också ifrigt sin gamla mössa, innan han svarade.</p>

<p class='c000'>— Gud bevare mig för så'n synd, Ers ärevördighet...
men nu var det så, att när Ers ärevördighet
gick hem den der qvällen, så fick hon den ena svåra
anfäktelsen efter den andra ska' jag säga, och så bad
hon mig så vackert, det stackars kräket, att jag skulle
gå till hennes mor, förstås, och bedja henne tala vid
höga rätten, och så gaf hon mig den här blankfisken.
Inte för det jag vågade röra vid den på två hela da'r,
ska' Ers ärevördighet tro, men så fick jag höra att
hennes mor det sjåpet gått och lagt sig på sjöbotten,
och så träffade jag mäster Bacaræus, åldermannen, och
han tyckte att jag borde lemna den här till höga rätten.
Men då erinrade jag mig, att Ers ärevördighet
frågade härom dagen om något stod skrifvet på'n, och
så tänkte jag, att jag kunde vara Ers ärevördighet på
något sätt behaglig.</p>

<p class='c000'>— Det var rätt gjort af dig, Holger, och nu kan
du låta den stanna här hos mig, — sade magister Olaus,
afbrytande. — Annars gissar jag att han sätter sig på
grund, den der blankfisken, i din syndige strupe. —
När klockartjensten i S:t Clara här näst blir ledig, kan
du emellertid göra dig påmint.</p>

<p class='c000'>Mäster Skarp bockade sig ända till golfvet. Så
mycken nåd, sade han, hade han aldrig tänkt sig, förstås.</p>

<p class='c000'>När han gått, stod magister Olaus en lång stund
försjunken i betraktande af den sällsamma tingest, han
<span class='pageno' id='Page_128'>128</span>höll i handen. Det tycktes vara ena halfvan af ett
gammalt fyrkantigt markstycke, mycket nött och skadadt
i kanterna. Men i oroliga tider hade ett klufvet
mynt sitt särskilda intresse. En moder tvangs att
lemna sitt barn i främmande vård, och hon fäste kring
dess hals ett dylikt födelsemärke. Flere år efter åt
kunde det hända att hon genom andra halfvans vitnesbörd,
fick visshet om att den halfvuxne<a id='p128'></a> yngling,
som stod framför henne, var hennes barn. Vanligen
brukade dock icke ett dylikt märke vara fäst vid ett
snöre, utan fastlödt vid en fin jernkedja, hvilken endast
genom att brytas sönder kunde borttagas från halsen
på den, som bar henne.</p>

<p class='c000'>En märklig ingifvelse tycktes plötsligt få makt med
magister Olaus, medan han funderade. Ett sällsamt
leende af skadefröjd spred sig kring hans mun.</p>

<p class='c000'>— Gud, jag tackar dig! — sade han halfhögt, riktande
sin blick mot höjden — jag tackar dig derför
att du på denne dag, som städse till förne, stödt och
uppehållit din ringa tjenare, då han vacklat med osäkre
steg invid mörksens afgrund.</p>

<p class='c000'>Han tog härefter skyndsamt sin hatt och lemnade
rummet. —</p>

<div class='chapter'>
  <h2 class='c003'>XVIII.</h2>
</div>

<p class='c004'>— Nu kommer en af de der svartrockarne, för att
lukta i hålet efter trollpackan, — sade halte Bertil halfhögt
till en af lakejerna, då han såg magister Olaus
stiga in genom porten. Till hofmästarens stora förvåning
vek denne emellertid icke af, som han trodde, åt höger,
<span class='pageno' id='Page_129'>129</span>— der Thomas Skrifvare, som var sysselsatt med att tillse
huru några arbetare höllo på att ånyo uppföra den nedrasade
muren — utan gick i stället rakt fram genom
den långa förstugan och uppför trappan. Der uppe
bodde ingen mer än hennes nåd, grefvinnan. Men det
rörde honom icke, tyckte han, hvem som gick dit upp.
Han var nog gammal, för att icke blanda sig i det
som icke rörde honom.</p>

<p class='c000'>Grefvinnan hade nyss slutat sin läsning för dagen.
Det skymde på och uppbyggelseboken, som låg framför
henne på bordet, var igenslagen. Vid magister Olaus'
inträde reste hon sig. Skymningen gjorde att hon icke
såg, hvem det var som stannade så främmande några
steg innan för tröskeln.</p>

<p class='c000'>— Hennes grefliga nåd, — började magister Olaus
saktmodigt, — har förmodligen låtit mitt ringa anlete
falla i glömska, men tjugu år göra också vårt öga
dunklare.</p>

<p class='c000'>Grefvinnan lyssnade med ett uttryck af den största
öfverraskning. Oaktadt sin lågmäldhet tycktes rösten
väcka hos henne de obehagligaste känslor. Hon
skyndade ned ur fönstersmygen och fäste en mönstrande
blick på talarens torra, skrynkliga anlete.</p>

<p class='c000'>— Det var länge sedan vi sist sågo hvarandra, Ers
ärevördighet, — sade hon stelt, — ja, må hända allt
för länge sedan, för att jag väl skulle minnas Er
stämma.</p>

<p class='c000'>— Och dock lär Ert samvete, ädla dam, i sjelfva
verket aldrig kunna glömma den!</p>

<p class='c000'>— Hafven I kommit hit, magister Olaus, för att
förebrå mig något af det som händt, så bören I icke
glömma, att jag förr en gång låtit föra en prest från
min klädningsfåll.</p>

<p class='c000'>— I glömmen dervid, ädla dam, att den prest, som
<span class='pageno' id='Page_130'>130</span>nu står framför Er, icke är samme stackars yngling,
som I dåraden med falska blickar och hycklade leenden,
att han icke mera är det barn, som I sågen,
när det tog sina första staplande fjät i en ondskefull
och syndig verld, utan snarare en gubbe, hvilken är
redo att blicka ut öfver ett evigt blifvande...</p>

<p class='c000'>— Vår Herre skall en gång döma mellan oss, mäster
Olaus — sade grefvinnan stolt. — I borden dock
minna på, att jag var ung, då vi sist talades vid,
och att fattig djekne icke bort blicka upp till adlig
jungfru.</p>

<p class='c000'>— Fattig djekne? — upprepade magister Olaus
och hans röst darrade. — Var det då kan hända ett
orent hjerta, som talade till den högborna jungfrun, eller
var det okyskt tal, som fångade henne i förförelsens
garn och kom henne att smyga sig ned ur de mörka,
guldskinnsklädda salarne ut bland grönskande ängar,
bland solsken och fågelsång, eller var det något annat
denne djekne kräfde, än det hon gerna gaf?</p>

<p class='c000'>— Mäster Olaus!</p>

<p class='c000'>— Nej, för visso ej, Aurore Dohna. Ransaken
blott Ert hjerta!... Hm! Det var en lugn, fridfull sommarqväll.
Månen stod full öfver skogen och glänste i
de näckrosfylda dammarne. Under en hög alm lutade
sig tvenne verldenes barn intill hvarandra och smektes
länge i sinlig lusta. Då sade jungfrun: “Aldrig vill jag
med kärlek i hjertat se på månen mer, om jag sviker
dig, som är min käraste skatt på jorden”. Ja... kan
hända sade hon äfven mer än så. Men då prasslade
det till i buskarne. De båda barnen sprungo förskräckte
upp, likt rådjuren för jägaren. Det var mörka, stränga
anleten, som trädde fram mot dem ur löfverket. Djeknen
vardt öfvermannad... slagen till marken, ja, piskad
<span class='pageno' id='Page_131'>131</span>som en hund — och den högborna jungfrun skrattade
åt hans plåga. — Han hade förledt henne sade hon,
med trolldom och rusande drycker. — Tron I väl att
jag skulle glömma huru denna dam jagade någon bort
från sin klädningsfåll?</p>

<p class='c000'>— Hvad viljen I med dessa förebrålser, magister
Olaus? — frågade grefvinnan oroligt, när han slutat.
— Hvad som händt mellan oss för tjugu år sedan torde
icke vara skäl att nu bringa på tal. Må hända kunde
äfven jag då hafva skäl att göra Er motsvarande frågor,
om jag funne det anstå mig.</p>

<p class='c000'>— Ej kommer jag för att kräfva Er på hvad I
lofvat, — sade magister Olaus leende. — Ynglingakänslor
trifvas icke väl med hvitt hår.</p>

<p class='c000'>— I sådant fall kunnen I vända Er till min huskaplan.
Han skall få tillsägelse att genast infinna sig
hos Er.</p>

<p class='c000'>Hon vände honom ryggen och gick bort till fönstret,
der hon satte sig.</p>

<p class='c000'>— Hör då först Aurore Dohna hvad jag har att
säga, — återtog magister Olaus, höjande rösten. — Det
är i den hämnande Gudens namn, jag kommer, i hans
namn, som straffar allt intill tredje och fjerde led, och
sannerligen säger jag dig derför, att din frukt skall förgöras
och all din säd, och du skall intet glädja dig mer
bland årsens dagar. Ensam skall du tvina bort om natten
och din suckan skall varda daglig spis och dino
tårar din dryck, ty det du räddes är kommet öfver dig
och det du fruktade hafver råkat dig!</p>

<p class='c000'>— Och för hvilken synd är han då mig skyldig
straffet? — Grefvinnans röst lät osäker.</p>

<p class='c000'>— För hvilken synd, frågar du? Menar du att
Gud dömer orätt eller att den allsmäktige vrider rätten.
Ser jag icke klart hur dina läppar skälfva, som fordom,
<span class='pageno' id='Page_132'>132</span>då du hviskade falska kärleksord i mitt öra, ser
jag icke hur din blick vissnar bort, som då du förnekade
din kärlek till honom, som sedan gick ut i främmande
land?</p>

<p class='c000'>Det lyste till i grefvinnans ögon vid dessa ord.
En våldsam suck pressade sig fram ur hennes bröst och
hon tog häftigt några steg mot honom, samt fattade
hans arm.</p>

<p class='c000'>— Nämn icke hans namn, mäster Olaus, — ropade
hon — eller vid den helige Guden frukta min
hämd!</p>

<p class='c000'>— Sten Bjelkes namn var Er icke alltid förr så kärt!</p>

<p class='c000'>Grefvinnan fäste på honom en lång, forskande blick
innan hon svarade.</p>

<p class='c000'>— Om jag hade en mans styrka, — sade hon och
knöt handen mot honom, — skulle jag qväfva dig till
stoft, så hal du är, ja, jag skulle pressa dig till vatten!
— Du vågar nämna för mig detta namn, du vågar,
eländige tiggarprest, rifva i min själs djupaste sår!
— Hennes läppar skälfde vid hvarje ord. — Minnes du
då icke hur denna qvinna älskade, minnes du då icke
all den lögn du utspred, för att få honom misstrogen
och slutligen trolös, minnes du icke, hur den stackars
förkrossade qvinnan, som han för ditt leda tal ej ville
äkta, stapplade inför dig en qväll, blek och förtärd af
ånger och fruktan — hur hon bad och bönföll, bad dig
på sina knän, för Jesu heliga namns skull, om förlåtelse
och hjelp. — Men svartsjukan kokade i dig. Som en
djefvul stötte du henne utan misskund ut i mörka natten?</p>

<p class='c000'>— Det var en skökas bön!...</p>

<p class='c000'>— Mäster Olaus!...</p>

<p class='c000'>Hon ryckte honom våldsamt i armen, som ville
hon rifva honom i stycken. Hela hennes kropp skälfde
af rörelse.</p>

<p class='c000'><span class='pageno' id='Page_133'>133</span>— Det var en skökas bön, — upprepade magister
Olaus lugnt, i det han gjorde sig lös frän henne, — och
den bönen kom mig att glömma mycket... Sandkornen
i timglaset kunna icke rinna hastigare för andre än
hvad dessa tjugu år runnit för mig. Jag minnes full
väl den qväll, hvarom du nu talar. Det var en dyster
höstqväll. Jag kämpade med onda tankar, som jag
aldrig kunde slita bort från min ungdoms fåfängliga
drömmar. Då, bäst jag satt der, fick jag se den
blomma, som döfvat mig med sin vällukt. Blek och
vissnad låg hon för mina fötter. — Vilddjuren i öknen
hade trampat på henne, liksom de en gång trampade
på rosenbusken på berget Libanon, hvilken bad om cederträdets
kärlek — och med tålmodigt och ödmjukt
hjerta tackade jag Herren, som visat mig hur nära jag
varit att falla.</p>

<p class='c000'>Magister Olaus höll upp ett ögonblick och betraktade
forskande grefvinnans anlete. Hans ögon skimrade
af underbar glans. Det tycktes nästan som de skulle velat
tala ett annat språk än munnen.</p>

<p class='c000'>— Aurora! — utbrast han plötsligt och lutade sig
fram, liksom ärnade han fatta hennes hand.</p>

<p class='c000'>Hon drog sig häftigt till baka.</p>

<p class='c000'>— Hvad viljen I mig, mäster Olaus? Gå! lemna
mig, eller jag kallar mitt folk!</p>

<p class='c000'>— Hvad viljen I mig? upprepade han och hans röst
skälfde. — Vet då att jag hatar dig, som så ödmjukat mig,
som kommit mig, att liksom Baals dyrkare, slicka den jord,
som du trampat. Nej må du lida det straff, som dig
är fullkomnadt, eller har du glömt, hvad du bad mig
om den qvällen... Har du glömt hvad då qvalde din själ?</p>

<p class='c000'>Hon stirrade på honom ett ögonblick. En plötslig
ingifvelse tycktes få makt med hennes tankar.</p>

<p class='c000'>— Säg hvar är hon, hvar är mitt barn? — skrek
<span class='pageno' id='Page_134'>134</span>hon och skyndade ånyo mot honom — Mäster Olaus,
för mig genast till henne.</p>

<p class='c000'>— Om jag kunde det, skullen I ej följa mig.</p>

<p class='c000'>— Jo, jo! På mina knän ber jag Er, mäster
Olaus!</p>

<p class='c000'>— Du har då icke nyligen sett henne.</p>

<p class='c000'>— Nej, icke på aderton år; ack jag skall evigt
tacka Er, bedja för Er, om I fören mig dit.</p>

<p class='c000'>Han tog ett steg emot henne, men hejdade sig plötsligt
och rättade ut sig till hela sin längd.</p>

<p class='c000'>— Förrädiska hexa! — skrek han, och hans grå
ögon glänste. — En gång sade du att jag förtrollat dig,
och det var lögn, men en gång till skall du icke dåra
mig... Vet att ditt oäkta foster är en trollpacka!</p>

<p class='c000'>Han berättade nu Elsas historia, samt skälen för
att hon skulle vara grefvinnans dotter. Åldern passade
in. Mor Gretas förhållande inför rätten tydde på att
hon icke kunde vara en riktig mor, ty en sådan hade
troligen, oaktadt all sin Gudstro, ej kunnat tysta sina
känslor ända derhän att hon skulle vitnat mot sitt
eget barn.</p>

<p class='c000'>Grefvinnan lyssnade med andlös spänning. Hvarje
ord tycktes tränga till djupet af hennes själ. Hennes
pupiller vidgade sig med feberaktig glans, hennes bröst
häfde sig våldsamt.</p>

<p class='c000'>— Hvilken djefvul, — utropade hon när han slutat,
— blåste den lögnen i Er själ?</p>

<p class='c000'>— Känner du denna? — fortfor han och höll upp
det halfva dalerstycket.</p>

<p class='c000'>Grefvinnans ansigte förvreds af fasa. Det var som
hon plötsligt skulle hafva fått se en hemsk vålnad uppstiga
mellan sig och talaren. Det var den kalla, jernhårda
verkligheten, som i denna talismans skepnad
<span class='pageno' id='Page_135'>135</span>trädde fram i möjlighetens ställe och bröt med ens ned
all förställningskonst.</p>

<p class='c000'>— Jesus!... hjelp! — ropade hon och signade ned
på golfvet — —</p>

<p class='c000'>När hon åter såg upp, var det mörkt omkring
henne. Magister Olaus var borta.</p>

<p class='c000'>I närheten af Clara kyrka låg ett envånings stenhus.
Der bodde magister Ivar Leufstadius, kaplan i
Clara och medlem af kommissorialrätten. Till honom
styrde magister Olaus sina steg, när han lemnat tyske
grefvens hus. Leufstadius var en gammal vän till honom
och den ende, åt hvilken han brukade förtro sina
lifsqval.</p>

<p class='c000'>Sedan de både vännerna helsat hvarandre, började
magister Olaus efter vanligheten tala om trolleriväsendet,
ömkande sig mycket öfver satans stora makt på
sista tiden. Men han öfvergick snart till sig sjelf,
beklagande sig mycket öfver de svåra anfäktelser, hvarför
han tidt och ofta varit utsatt på sista tiden. Detta
förundrade mycket hans vän, hvilken aldrig förr hört
honom så misströsta i sitt kall, som uppmanade honom
enträget att han skulle yppa sitt hjerta för honom. — Jag
vet fullväl, — sade denne, — att ingen menniska kan
bestå rättfärdig inför Gud. Täckes det honom att träta
med en dödlig, så kan denne senare icke svara honom
ett mot tusende, men en gudaktigs boning varder ändock
beståndande om han ödmjukar sig i sitt hjerta.</p>

<p class='c000'>Magister Olaus trodde så med, sade han, och
han berättade huruledes han, bland andra svåra frestelser,
förra natten fått besök af sin aflidna syster, som
förtalt honom, att hennes yngsta flicka vore af satan
snärjd till trollpacka. Systern hade bedt honom för
Jesu skull om hans förbön. — Ingen utom du Olaus
kan hjelpa henne — hade hon sagt. — Ingen kan
<span class='pageno' id='Page_136'>136</span>göra ett sådant kärleksverk. — Han hade nu grubblat
mycket öfver, om det vore syndigt att bedja för henne
eller om detta vore att gå mot Guds bud, ty han hade
mycket älskat sin syster.</p>

<p class='c000'>Magister Leufstadius höll före att det var synd. —
Hvarken skyld eller oskyld får du undandraga Guds
rättvisa vrede, sade han. — Det må endast komma af
hans hand om någon skall frälsas.</p>

<p class='c000'>Magister Olaus fann visserligen denna åsigt icke
väl grundad i skriftens ord, och hans vän förvånades
öfver den stora skicklighet, hvarmed han förfäktade
sin åsigt. Slutligen måste han dock vidgå, att det kunde
vara hans eget onda hjerta och sinne, som ville föra
honom bort från det rätta. Han tackade derför magister
Ivar, som hjelpt och stödt honom.</p>

<p class='c000'>— Det bör ske Hans vilje allena — sade han, med
ett egendomligt tonfall i rösten — och vi måge se till
att vi i all tid uppfylla rättfärdigheten!</p>

<p class='c000'>Med dessa ord tog han farväl, synbarligen mera
till freds i sitt sinne nu, än han var då han kom.</p>

<div class='chapter'>
  <h2 class='c003'>XIX.</h2>
</div>

<p class='c004'>Bertil hofmästare var nära att få ett giktanfall i
förskräckelsen, då grefvinnan följande morgon frågade
honom, i en ton som icke medgaf någon invändning,
om grefven, hennes man, var på sina rum. Hon ville i
sådant fall genast besöka honom.</p>

<p class='c000'>Han svarade efter flere stamningar och barklingar,
att det visserligen var så att hans nåd, grefven, var på
sina rum, äfvenså att han troligen skulle med stor reverens
<span class='pageno' id='Page_137'>137</span>mottaga hennes nåds besök, men det var ännu
så tidigt på dagen, att det icke vore rådligt att utan
förberedelse störa hans nåd i hans vigtiga förrättningar...</p>

<p class='c000'>Längre hann han ej. Med en föraktfull blick vände
grefvinnan honom ryggen och insteg oanmäld i sin mans
våning.</p>

<p class='c000'>Vid hennes inträde satt grefven längst bort i rummet,
hopkrupen mellan en egendomlig samling af betseltyg,
falkbjellror, spruckna muggar och ölkrus af olika
storlek och skepnad. Han vår sysselsatt med att uppfostra
sin älskling, en gulhvit, långhårig rapphönsshund,
och lektionen för dagen tycktes omfatta försoningsläran
som meddelades praktiskt. Vid samma rosenkrans, som
plågade den stackars “Belona”, hängde nämligen en
annan, något mindre, och i denna var en stor gråbrun
katt fastkopplad, hvilken, med ögon, lysande af ilska,
fräste åt sitt påtvingade sällskap. Belona återigen,
skälfvande af rädsla för hvarje ny ryckning i rosenkransen,
tycktes endast hafva en önskan i lifvet, att krypande
nå sin grymme herre, för att som en nåd få slicka hans hand.</p>

<p class='c000'>Hon hade dock tur i dag, ty lektionen var nyss
börjad, då grefvinnan steg in, och vid hennes åsyn släppte
grefven genast snöret, med hvilket han höll fast sina
lärjungar, låtande dem bäst de kunde förlika sig med
hvarandra.</p>

<p class='c000'>— Hvad viljen I mig? — frågade han med synbar
öfverraskning. — I gå'n förmodligen i sömnen, verte et
bleu, ty detta är mitt gemak!</p>

<p class='c000'>— Melchior! — utropade hon och närmade sig
honom. — Förlåtelse och glömska!</p>

<p class='c000'>— Hvad knäfveln ha'n I då gjort? — utbrast han
och skrattade. — Stulit i kyrkan?... druckit ur prestens
nattvardsvin?... eller må hända kastat syndiga blickar
<span class='pageno' id='Page_138'>138</span>på unge klockaren?... Men sådant lappri kommer mig
intet vid, blott I ej fören Edre käre hit i mina rum.</p>

<p class='c000'>— Kom ihåg, Melchior, att det är jag, som tager
första steget.</p>

<p class='c000'>— Nå, för alle djeflar, hvad är det då I viljen
säga? — skrek han och stampade i golfvet med sina
tunga ryttarstöflor, så att fönsterrutorna skallrade.</p>

<p class='c000'>— Hör mig med lugn! Under många år ha vi
lefvat skilde från hvarandre, nästan såsom tvänne oskylde.
Men du har stått för min själ som en grym, obarmhertig
tyrann, hvars högsta behof det varit, att gjuta smärta
i min sparsamme glädje. — Jag har icke heller sparat
mina böner till den högste, att han måtte hämnas på
dig för all hjertlöshet...</p>

<p class='c000'>Hon var djupt upprörd. Hennes läppar darrade och
hon tycktes hafva svårt att fortsätta. — Han kastade en
skygg blick på henne medan hans ansigte vexlade färg
gång på gång.</p>

<p class='c000'>— I stället finner jag, — återtog hon, — att jag
varit bedragen. Jag ensam har varit skuld till min
smärta. Derför, Melchior, ber jag dig nu om förlåtelse.
Jag kan aldrig försona hvad jag brutit, men du kan stilla
min sorg, om du säger att du förlåter mig mina misstankar.</p>

<p class='c000'>— Sapperment, min grefvinna! — utbrast grefven,
hvilken småningom återfått sin gäckande min. — Om
jag förstår det minsta... eller tron I då inte längre att
jag är en mördare?</p>

<p class='c000'>— En mördare?... Du vet då äfven detta?...
Hon betraktade honom full af häpnad.</p>

<p class='c000'>Han skrattade ironiskt och blundade med ena ögat.</p>

<p class='c000'>— Halte Bertil har då icke omtalat för Er att
jag mördat Ert barn?</p>

<p class='c000'>— Halte Bertil? Låt kalla hit honom att han genast
må ansvara för sina ord.</p>

<p class='c000'><span class='pageno' id='Page_139'>139</span>— Inte här!... Parbleu, om här är någon kommissorialrätt... Kan
hända jag minnes orätt, kan hända
var det någon annan! För knäfveln om jag lagt alla
dessa historier så noga på sinnet. Om I frågat mig
derom skulle jag för aderton år se'n kunnat säga Er,
att det barn, som I dolden för mig, drunknade samma
qväll, som I bedrogen mig för Sten Bjelke, Er forne älskare.</p>

<p class='c000'>— Åter... en... lögn!</p>

<p class='c000'>— Min grefvinna! — Han närmade sig på en armslängds
afstånd. Hans läppar skälfde af vrede och han
syntes färdig att i nästa ögonblick höja piskan mot
hennes anlete.</p>

<p class='c000'>— Det var Sten Bjelke som öfvergaf mig, icke
jag honom, — svarade grefvinnan med stadig röst.
— Man sade honom ondt om mig och han trodde det. Efter
mitt giftermål har jag icke sett honom. Men äfven
mitt stackars barn försvann. Jag trodde att det
var min far som dolde det, på det att man ej skulle
få kännedom om det förhållande, hvari Bjelke och
jag stått till hvarandra. Men då kom en dag en
ond ande och blåste i min själ, att det var I, som
röfvat bort min skatt, och i många år har jag närt
denne tanke, med allt det hat, mitt hjerta kunnat
föda. Då fick jag i går afton höra, att det jag sörjer
ännu lefver, att du är oskyldig... och jag kan derför
bedja dig, upptag detta barn i vårt hem!</p>

<p class='c000'>Medan hon talat, hade grefven gått fram och åter
öfver golfvet, smällande med piskan. När hon slutade,
brast han ut i ett cyniskt gapskratt.</p>

<p class='c000'>— Sapperment! — skrek han. — Jag skall säga
till åt Bertil, att han ger den lilla kostpengar. Det samma
som skrifvarens Anna får... för resten mån I kälas med
henne, hur I behagen, det tager jag mig icke vid.</p>

<p class='c000'><span class='pageno' id='Page_140'>140</span>— Endast din personliga mellankomst kan rädda
henne. Hon är fängslad.</p>

<p class='c000'>— Sapristi! — han hånlog ånyo. — Man skall få
se att hon är en trollpacka? Snart fins ingen flicka i
residenset, som ej är behäftad med trolldom.</p>

<p class='c000'>— Det var hon, som fängslades, I torden minnas
det, för några veckor sedan, här utan för vår port!</p>

<p class='c000'>— Här utanför porten! — upprepade grefven, och
stirrade förskräckt på henne. — Det skulle då vara
Elsa Larsdotter... Guds död!</p>

<p class='c000'>Han upphörde med ens att skratta.</p>

<p class='c000'>— Viljen I hjelpa mig eller icke? — frågade grefvinnan
stolt.</p>

<p class='c000'>Han teg en stund. Derefter vände han henne ryggen
och hvisslade åt sin hund, hvilken, skälfvande i
alla leder, smög sig fram utefter väggen.</p>

<p class='c000'>Grefvinnan såg en stund föraktfull på honom och
lemnade derefter rummet. Stoltheten hade hos henne
segrat öfver moderskärleken.</p>

<p class='c000'>Det dröjde en stund innan grefven åter började sin
lektion. Men han var nu mer icke samme nitiske lärare,
som han varit före grefvinnans besök. Gång på
gång rusade han upp och gick häftigt några hvarf på
golfvet. Plötsligt skyndade han till dörren och ropade
utåt, så att det gaf eko i korridoren:</p>

<p class='c000'>— Bertil, hvar djefvulen håller du hus, du halte
lymmel?</p>

<p class='c000'>Några minuter senare stod Bertil, ödmjukt bugande
på tröskeln. Han fann sin herre i största raseri. Under
de värsta svordomar slog han med piskan efter sina
stackars lärjungar, hvilka tjutande af smärta kröpo utefter
väggarne.</p>

<p class='c000'>Plötsligt stannade han, och stirrade förvånad på Bertil.</p>

<p class='c000'>— Du har något att säga mig? — frågade han.</p>

<p class='c000'><span class='pageno' id='Page_141'>141</span>— Ers nåd ropade mig, sa' Mats Skrifvare.</p>

<p class='c000'>— Ja det var sant!</p>

<p class='c000'>Han gick honom på ett steg nära och såg honom
skarpt i ögonen.</p>

<p class='c000'>— Hon säger, att Elsa Larsdotter är hennes dotter?</p>

<p class='c000'>Bertil vardt blek i ansigtet. Han hade svårt att
dölja sin öfverraskning.</p>

<p class='c000'>— Guds död om du tiger karl! — skrek grefven
och stampade i golfvet, så att de länga sporrarne klirrade.
— Du ser att jag svettas blod och vatten, och
ändock svarar du mig ingenting.</p>

<p class='c000'>— Ers nåd vet bäst, om Ers nåde haft skäl att
misstro mig, — svarade Bertil undvikande.</p>

<p class='c000'>— Misstro dig? För böfveln! Icke hit tills, men,
— han närmade sig och lade sin hand förtroligt på
hofmästarens axel. — Är du fullt säker på, att hon
drunknade? Kan du svärja derpå?... Kan du det vid
din egen salighet... Vid Guds blod och lungor?</p>

<p class='c000'>— Som en sten plumsade hon ned ur båten, Ers
nåde... Det vill jag svärja på vid allt hvad heligt är
... Har hon sedan kommit upp, är det, Gud hjelpe mig,
med trolleri... Men det var så sant, Ers nåd, — återtog
han, då grefvens ansigte ljusnade vid denna försäkran,
— magister Olaus var här i går med hennes födelsemärke,
kan hända tog hennes nåd det för godt.</p>

<p class='c000'>— Måtte djefvulen strypa den skälmen om han det
gjorde?</p>

<p class='c000'>— Såg det sjelf, Ers nåd, bakom dörren, der jag
stod, ja, så visst som jag står här. Hur han fått det,
kan ingen veta, men med trolleri har det nog varit,
ty hvad han sade om flickan, liknade bra mycket sanning.</p>

<p class='c000'>— Guds död karl, om du narrar mig.</p>

<p class='c000'><span class='pageno' id='Page_142'>142</span>Bertil plirade på ett egendomligt sätt med sitt friska
öga, när han hviskade:</p>

<p class='c000'>— Hvad gör det i allt fall, Ers nåd? Eld tar
må hända bättre än vatten. I nästa vecka skall hon
brännas!</p>

<p class='c000'>— Hon skall så för böfveln heller! — utbrast grefven
häftigt.</p>

<p class='c000'>— Men Ers nåd...!</p>

<p class='c000'>— Tyst karl! Sapperment...</p>

<p class='c000'>Grefven stod en stund försjunken i tankar. Ett
sällsamt leende spred sig kring munnen. Han tillslöt
ögonen och smackade med läpparne.</p>

<p class='c000'>— Hvilka ögon, Bertil!... Svarta och eldiga som
en sydländskas! De fördömde svartrockarne, som störa
all vår glädje här på jorden... Om hon bara inte tappat
ringen, det lilla trollet!... Och läppar röda som
körsbär! — Bertil, du måste laga att vi ännu en gång
få henne fast...</p>

<p class='c000'>— Men Ers nåd, om det vore sant, hvad magister
Olaus sade i går?</p>

<p class='c000'>— Du menar att det vore förbjudna led?</p>

<p class='c000'>— Åh, inte just det!...</p>

<p class='c000'>— Tala då ur skägget karl och hicka inte som
en strypt falk!</p>

<p class='c000'>— Tänkte blott, Ers nåd, att det har händt förr
att den som drunknat gått igen, och då har det betydt
allt annat än godt.</p>

<p class='c000'>— Derför skall <em>du</em> rädda henne! Tänk karl, du qvittar
då din räkning? En är dränkt, en annan friad från
att brännas, det blir ju rätt liqvid...</p>

<p class='c000'>Grefven gjorde här ett uppehåll och återtog derefter:</p>

<p class='c000'>— Du känner ju långe Sparren vid gardet?</p>

<p class='c000'>— Ja, Ers nåd!</p>

<p class='c000'>— Håll skarp vakt på honom! Han vill slåss med
<span class='pageno' id='Page_143'>143</span>mig, och har flere med sig, men jag har icke lust, att
stickas ned som en kalf.</p>

<p class='c000'>— Förlåt, Ers nåd... Jag är gammal nu... jag
skalle endast bringa skam och nesa öfver Ers nådes
hus.</p>

<p class='c000'>— Gå då för djefvulen i våld, du bönhase! —
skrek grefven vred och slungade sin dolk efter honom
som sjungande satte sig fast i en golftilja.</p>

<p class='c000'>Bertil lät icke säga sig detta två gånger. I nästa
ögonblick stod han vid dörren och fattade i låset. Men
grefven upphann honom här.</p>

<p class='c000'>— Tiga kan du väl, tiga som fisken! — hviskade
han och grep honom hårdt i halskragen, — eller vid
påfvens tarmar, skall jag icke tvinna dig så tunn som
detta snöre.</p>

<p class='c000'>Bertil bugade sig tyst, utan att svara och skyndade
att tillsluta dörren efter sig.</p>

<p class='c000'>I korridoren utanför hörde han hur grefven lockade
på sina älsklingar. Strax derefter genljödo hvalfven af
pisksmällar och klagoskri. — Lektionen hade åter tagit
sin början.</p>

<div class='chapter'>
  <h2 class='c003'>XX.</h2>
</div>

<p class='c004'>Det var redan sent på qvällen, när grefven stannade
utan för mäster Hvittlocks port.</p>

<p class='c000'>Men det lyste ännu i fönsterna, och grefven bultade
derför på utan tvekan. Det skulle också varit
högst ovanligt om mäster Hvittlock varit qvällsömnig
en sådan dag, då han haft att fägna sig åt ett fullt halfankare
godt spanskt vin, som någre förnäme renlärige
<span class='pageno' id='Page_144'>144</span>gifvit honom för den trägna tjenst, han haft under
sista tiden.</p>

<p class='c000'>— Det är en alldeles för stor ära för mig, —
— stammade mäster Hvittlock, raglande till baka inåt
rummet, då han i den inträdande igenkände grefvens
person. — Hör du qvinna, en alldeles för stor ära för
oss, säger jag!</p>

<p class='c000'>De sista orden gälde en medelålders qvinna, med
hvassa, motbjudande anletsdrag, hvilken emellertid tagit
grefven i noggrannt skärskådande.</p>

<p class='c000'>— Det är längesedan du såg mig, mäster! — sade
grefven, i det han satte sig; — men ännu har du väl
icke glömt de blanka dalerstyckena, som jag sist gaf
dig i hufvan?</p>

<p class='c000'>— Skulle väl inte lefva om jag gjorde det, Ers nåde!</p>

<p class='c000'>— Kan hända vill jag nu lägga flere dertill!</p>

<p class='c000'>— Månntro jag skall stå på hufvudet på Riddarholmstornet
eller rulla klot ner för Skinnarviksbergen
eller rida grensle på justitiesvärdet.</p>

<p class='c000'>— Åh hå, för böfveln, så farligt är det väl ej heller.
— Men saken tål endast vid fyra ögon. — Du förstår
mig?</p>

<p class='c000'>— Och här äro, Gud fördubble mig, en, två...
sex. — Ut käring, ut med dig i rödaste rappet, —
skrek mäster Hvittlock till sin äkta hälft, hvilken nyfiken
att höra, hvad en sådan förnäm kavaljer kunde
vilja så sent, hade trängt sig alldeles inpå dem. —
Borde du inte förstå det af dig sjelf, kan tänka, att
hans nåd blir stucken af din fula spetsnos!</p>

<p class='c000'>— Nå nå, icke så häftigt mäster Hvittlock, — inföll
grefven, medlande, då han af den äkta hälftens
vreda min och blixtrande ögon kunde förstå, att ovädret
icke var långt borta. — Din hustru är ju en ärbar
<span class='pageno' id='Page_145'>145</span>matrona, och vore saken endast min hemlighet,
skulle hon lika väl som du få veta allt samman.</p>

<p class='c000'>Gud signe Ers nåd för det ordet, — sade qvinnan
ödmjukt nigande, — och får jag gifva Ers nåd ett råd
till baka — hon såg härvid, allt annat än mild, på sin
man — så säg inte den der pratmakaren för mycket,
ty ingen mun ligger närmare örat än hans, nej icke
ens på den värste kröningsblåsare. Det som är fint
rinner ut och det som är groft stannar qvar.</p>

<p class='c000'>— Ut med dig — förbannade hexa! — skrek mäster
Hvittlock ursinnig — eller skall djefvulen...</p>

<p class='c000'>De sista orden dogo bort i ett oredigt mummel, ty
Sara hade redan vid de första orden slagit igen dörren
bakom sig.</p>

<p class='c000'>— Hon har blifvit så mungipig på sista tiden, ska'
Ers nåd tro — sade mäster Hvittlock och sköt fram
bänken till bordet. — Men håller man bara stramt i
tömmarne, går nog lasset skäligen jemt, om än hjulen
en och annan gång falla ur spåren.</p>

<p class='c000'>— Jo jo, gamle Hvittlock, — svarade grefven skrattande,
— sade jag dig icke att ung hustru är gammal
mans död!... Men nu var det om mina falkar, jag ville
tala och icke om din hustru. — Kan du skaffa mig några
stycken sådane bestar, men icke af de öländske?</p>

<p class='c000'>— Slikt handtverk har jag glömt Ers nåd! —
stammade mäster Hvittlock förvånad. — Dertill är Greger
Matsson midt emot mycket bättre, fast han kanske
inte är uppe så här dags!</p>

<p class='c000'>— Nå det blir min affär om du handlar dålig vara,
förstås, men i de gamla bygderna der ned åt Skåne, der
jag alltid köpte mina föl förr i tiden, när jag rustade
under fanan, bör du än i dag vara som barn i huset.</p>

<p class='c000'>— Förstås Ers nåd, nog borde de väl kännas vid
mig, kan tänka, — sade mäster Hvittlock och vred sjelfbelåtet
<span class='pageno' id='Page_146'>146</span>sina yfviga knäfvelbårar. — Hur månge skulle
då Ers nåd behöfva och när skalle de vara här?</p>

<p class='c000'>— Tolf är i minsta laget.</p>

<p class='c000'>— Hela dussinet? — ropade mäster Hvittlock, och
spärrade upp sina rödsprängda ögon. — Tolf jagtfalkar!
I Herrens namn, de kunna då inte fås på nära håll!</p>

<p class='c000'>— Du får fri täring och särskild handpenning för
hvarje! Men jag har brådt om, — tillade grefven och
reste sig. — Jag ville gerna att du gåfve dig i väg
redan i morgon afton — senast på lördags morgon.</p>

<p class='c000'>Mäster Hvittlock skrufvade fingrarna åter och fram
genom knäfvelbårarne och vindade alldeles förskräckligt
med ögonen. Derpå såg han sig försigtigt omkring,
för att öfvertyga sig om att hans hustru icke var i
närheten.</p>

<p class='c000'>— Se, det är så Ers nåd, hviskade han — att om
lördag skall det bli exekution utaf.</p>

<p class='c000'>— Potz Donner Teufel! Hvad bryr jag mig om
din exekution, — sade grefven uppbrusande och slog
handen i bordet. — Säger du ja och amen karl, eller
skall jag gå till någon annan?</p>

<p class='c000'>— Det är vackra jäntan här midt öfver, som Ers
nåd nog mins, — återtog mäster Hvittlock med ett illparigt
grin. — Och presterna få ingen ro, så länge hon
är ofvan jord.</p>

<p class='c000'>Grefven såg honom stint i ögat.</p>

<p class='c000'>— Hundra goda dalrar, man, — utropade han —
om du lagar att den saken icke blir af!</p>

<p class='c000'>— Hm, hundra daler!... Nog godt att ha i byxsäcken,
men embetets förlust bör ock något gälla...</p>

<p class='c000'>— Nå godt! — två hundra, tre hundra, fyra hundra
ger jag dig, men då skall du föra henne hem till
mig, förstår du, i min malmgård.</p>

<p class='c000'><span class='pageno' id='Page_147'>147</span>— Låt gå då för femhundra, hälften före och hälften
efter — men falkarne?</p>

<p class='c000'>— Om du narrar mig, — sade grefven utan att
fästa sig vid hans oförskämda skratt, — ska' jag låta
dig springa gatlopp mellan mina hundar. — Se här
emellertid till handpenning!</p>

<p class='c000'>Han kastade några guldmynt på bordet och reste
sig upp.</p>

<p class='c000'>— Var lugn Ers nåd! Justitiesvärdet är icke i riktigt
lag, ska' jag säga. — Studenten här om dagen var
något styf och kantig af sig och det fick ett stort hack
på väl en tum i eggen. — Nu bor der borta på norra
malmen Johan Skärslipare och det är en rapp karl, ty
hans slipsten gör icke mer än två hvarf om året, ett
om jul och ett om pingst. Men då hinner han slipa
sin byxknif så hvass, att han kan skafva de största
bitarne ur helgdagsmaten för grannarne... Han ska'
nu få börja att slipa svärdet i morgon. Och om
höga magistraten sen brummar, ser hans nåde, så
är felet hans, ty inte kan man nyttja en vanlig yxa
heller. —</p>

<p class='c000'>Grefven gillade detta förslag. Han brydde sig dock
icke om, sade han, hur mäster Hvittlock stälde med saken,
blott det gick som han önskade, och detta lofvades
å den andra sidan med hand och mun under otaliga
bugningar.</p>

<p class='c000'>När grefven lemnade Hvittlocks stuga, för att vända
hemåt, var det nära midnatt. Malmarne voro denna tiden
på dygnet allt annat än säkre, och utan fackla hade
man till och med svårt att hitta vägen mellan de vattenfylda
groparna och de månge högar af afskräde, som
under dagen utkastats från husen på sidorna.</p>

<p class='c000'>Grefven hade icke gått många steg, då ett starkt
fackelsken syntes från en af sidogatorna. Strax derpå
<span class='pageno' id='Page_148'>148</span>framkom om hörnet en sällsam trupp, med rykande facklor
och dragna värjor. De senare slogos oupphörligt mot
stenar och husväggar, under rop och skrål.</p>

<p class='c000'>I spetsen för truppen gick en trasig spelman, hvilken
af alla krafter gned på strängarne af en sprucken fiol.</p>

<p class='c000'>Grefven påskyndade sina steg, för att komma förbi
hörnet, men då kom en likadan trupp tågande från andra
sidan, rätt emot honom. Det handlade förmodligen
om någon allvarligare excess, de två partierna emellan.
Grefven tycktes åt minstone antaga detta, ty, i stället
för att fortsätta sin väg, smög han sig så nära som möjligt
intill husväggen, förmodligen i hopp att icke varda
uppmärksammad. Men knapt hade den sist nämnde
truppen kommit fram på halft pistolhåll från honom förr
än en medelålders, reslig man, som gick bredvid spelmannen,
ropade åt honom.</p>

<p class='c000'>— Monsieur! Vi hafva helt visst något obytt!</p>

<p class='c000'>— Helt visst, mon cher! — svarade grefven kallt,
då han i den talande igenkände sin värste vedersakare,
långe Sparren vid gardet. — Också jag har den käppen
hemma som är gjord för Er rygg.</p>

<p class='c000'>— Om förlof, min herre, men denna värja är på
närmare håll, och den längtar efter värdigare föremål.
Min lösen är, — tillade han och saluterade artigt med
värjan, — Er dödsgång!</p>

<p class='c000'>— Och min är, — sade grefven, ursinnig, — åt
helvetet med Er och hela Er afföda! Gemen skam öfver
Er döda kropp!</p>

<p class='c000'>— Den skammen skall gå igen öfver Er — svarade
den andre med ett hånskratt — Era fränder skola
sjelfve varda vitnen dertill — fege förförare!</p>

<p class='c000'>De intogo skyndsamt ställning, medan de båda följena
slogo ring om dem.</p>

<p class='c000'><span class='pageno' id='Page_149'>149</span>Grefven var, trogen sitt hetsiga lynne, ifrig att
komma sin motståndare in på lifvet. Men denne förstod
att på utmärkt sätt försvara sig och i hvarje ögonblick
tycktes han på väg att ränna värjan genom sin
hetsige motståndares underlif.</p>

<p class='c000'>Men nu hördes plötsligt ljud af taktmessiga steg
nedan för backen. De både stridande sänkte sina vapen.
En patrull så sent och på denna trakt var någonting
högst ovanligt.</p>

<p class='c000'>Grefven saluterade sin motståndare och ville fortsätta
sin vandring, då de kringstående plötsligt, som på
ett gifvet tecken, sänkte facklorna mot jorden. Några
ögonblick och det vardt kolmörkt och tyst. —</p>

<p class='c000'>När patrullen en stund senare framkom, kunde han
af de kringkastade facklorna och den upptrampade vägen
se, att en strid nyss förut egt rum. Knektarne
spridde sig derför åt alla håll och började leta utmed
dikeskanten, lysande omkring sig med facklorna, för
att efterse om något vapen eller något annat lemnats
qvar, som det kunde vara skäl att taga vara på.
Det dröjde icke länge förr än de upptäckte grefven,
liggande på rygg, med hufvudet nedan för vägkanten.
Knekten, som stod närmast, sökte resa honom upp.
Hans anlete var blekt. Genom det hvita spetskråset
framsipprade blodet ymnigt. De rosslande andetagen och
ryckningarna kring munnen gåfvo likväl till känna, att
lifvet ännu icke flytt helt och hållet. Men knekten ansåg
troligen, då hans försök att få honom att stå misslyckades,
att föga hopp fanns om dess återvändande.
Han släppte honom derför handlöst till baka i diket
och sade, vänd till de andre:</p>

<p class='c000'>— Den der kan ligga tryggt tills i morgon, utan
att någon stjäl bort honom.</p>

<p class='c000'><span class='pageno' id='Page_150'>150</span>Derpå stack han grefvens värja i sitt bälte.</p>

<p class='c000'>Under skratt och glam marscherade patrullen
vidare.</p>

<div class='chapter'>
  <h2 class='c003'>XXI.</h2>
</div>

<p class='c004'>Följande dag var mönstring med borgerskapet på
Barnhusgården. Denna aflopp icke utan mycket stoj
och långa deliberationer, tack vare den hetsige mäster
Jonas Värme.</p>

<p class='c000'>Orsaken var följande. Sagde skråhöfvidsman hade
nämligen någre qvällar förut anfört en patrull af borgarvakten.
I den patrullen voro äfven Olof Abrahamsson,
stockmakaren, Olof Fibiger, bagaren, Magnus Grå,
karduansmakaren, jemte flere mindre betydande. Det
var redan nedmörkt då de lemnade Söderport och mäster
Fibiger föreslog derför facklor. Men, som ofta händer
när rådet kommer från en underordnad, lemnades
det utan afseende.</p>

<p class='c000'>Visserligen tyckte Jonas Värme att han var mager
och tunn som ett gorån, då Fibiger deremot var
däst och uppblåst som en skånsk smörlimpa, men hvad
kuraget vidkom ville han icke byta. Mången grofväxt
gesäll hade fått plikta för sin ringaktning rörande hans
armstyrka, och äfven om spökena voro af kött och blod,
tyckte han, behöfde han icke låta lysa för sig som giftaslystna
baljäntor.</p>

<p class='c000'>Alltjemt ordväxlande härom, hade de kommit ett
stycke uppför Hornsgatan, då de plötsligt fingo höra
gälla rop om hjelp. Mäster Fibiger ville nu skynda
ner åt berget, för att efterse, hvad å färde var, men
<span class='pageno' id='Page_151'>151</span>som vanligt, då han ville något, ville Jonas Värme motsatsen,
ty han tyckte, att ropet kom från andra sidan
sjön. Inne i staden var det ofta excess, och dit in
kunde de icke löpa. I stället för att, likmätigt sin
pligt och i öfverensstämmelse med konungens stadga
och plakat, skynda efter våldsverkarne, föreslog han
derför att de skulle helsa på gamle Tunnman, krögaren
på “Gyllene Råttan”. Som Jonas Värme hade makten,
följdes de också dit. Der spenderade han sedan mycket
på spanskt och pipor, allt under sitt vanliga skämt
öfver mäster Fibigers frodiga hull.</p>

<p class='c000'>Nu begaf det sig emellertid icke bättre, än att
den, som skrikit varit en af enkegrefvinnan De la Gardies
frälsebönder, och att de som fått honom att skrika,
varit tre anständige värfvare under öfversten Lichtons
regemente. Under förevändning att vilja spela “putte”
med honom, hade de lockat honom bort till Skinnarviksbergen
och der tagit från honom både pengar och
kläder, samt dess utom några bref från grefvinnan,
hvilka denna höga dam ogerna ville mista.</p>

<p class='c000'>När gerningsmännen sedermera aktionerades för rätten,
hade äfven Jonas Värme måst inställa sig, hvilket
åter haft till följd, “att en nästan fullständig rebellion
och galenskap varit nära att få makt med hela det
vällofliga borgerskapet.”</p>

<p class='c000'>Under mönstringarna denna tid brukades nämligen
att öfverståthållaren “ädel och välboren” befordrade eller
degraderade inom borgarvakten efter förtjenst och
skicklighet samt skråens betydenhet. Nu hade Jonas
Värme i flere år sträfvat efter att från simpel rotemästare,
som han var, klifva ett steg högre upp till så
kallad “Gefreiter”. Många tunnor öl hade han för den
sakens skull spenderat och många dubbla par hjortskinnshandskar
hade han skaffat nye egare. Men tack
<span class='pageno' id='Page_152'>152</span>vare hans misstänkta uppförande mot Lichtons värfvare,
vardt nu på sjelfve mönstringsdagen hans gamle fiende,
mäster Fibiger i stället utsedd till Gefreiter. I Värmes
ögon gälde skymfen hela skrået, och hur han pratade
härom med sina vänner, fick han dem slutligen att
nedlägga vapen, så att, då kompaniet skulle marchera
till mönsterbordet, endast fem man utom Fibiger kommo
fram. — “Men då röt, — för att nytja Magnus Grås'
ord, — Hans Excellens, den nådige grefven och öfverståthållaren,
i egen hög person helt anskrämmeligt
till borgarne, att de voro pultroner och bönhasar allihop.
Jonas Värme — svängde visserligen och cirkulerade
vidt och bredt häremot, och sade bland annat
till hans höggrefliga nåde, att om det bland spetsmakareembetet
fans en och annan skälm och bedragare,
voro bagarene icke annat allihop än skälmar
och pultroner, som i alle sine da'r borde rida galopp
på trähästen för sina falska vigters skull. Men nu
vardt den höge herren ännu vredare, förstås, derför
att Jonas Värme vågade tala honom till oåtspord, och
till sist så förtörnad, att han genast degraderade honom
till simpel knekt. Han hade nog, Gud bättre, satt honom
ned i sjelfve tjufkällaren, om inte mäster Fibiger
sjelf gått i kaution och borgen för, att han ej skulle
rymma. —”</p>

<p class='c000'>Någre timmar efter detta uppträde suto de gamle
vännerne och drucko försoningsskålen i det låga, af
gräslök, kumminost och utspildt öl doftande källarrummet
på “Tre tunnor” vid Drottninggatan, afvaktande
timmen, då de skulle utgå på patrull. Humöret var,
af lätt förklarliga skäl, å ömse sidor mer än vanligt
retligt och då mäster Fibiger till sluts råkade tala om
de gamla goda tiderna, kom Jonas Värme strax i sådant
<span class='pageno' id='Page_153'>153</span>raseri, att ett halft dussin ölmuggar i ett ryck försvann
från bordskanten.</p>

<p class='c000'>— Nehej, bror! — skrek han, i det han vägde
mot det rankiga bordet, så att det utslagna ölet rann
ned på golfvet mellan hans ben. — Nehej, säger jag,
tacka vet jag i salig kungens tid... tacka vet jag då,
för det var hufvud det!</p>

<p class='c000'>— Hvad har väl kungen och kronan att skaffa
med käre brors otur i dag? — frågade mäster Fibiger
med illparigt småleende. — Inte ett fnatt en gång!
Men akta dig vackert, ty håller du på än längre, blir
du kanske snart så stark, att hvarken krus eller muggar
hålla.</p>

<p class='c000'>— Kommer inte bror i håg, — inföll nu Magnus
Grå, — att hans högvälborenhet talade om, att du skräflar
både om flamske hundar, jutehjertan och annat slikt,
som är farligt att föra på tungan i dessa tider?</p>

<p class='c000'>— Ser nog, hvart I syften, — svarade Jonas Värme
med en min af sårad värdighet. — Men du kan spara
ditt grin till gillet, vän Fibiger, så får du bättre tur
hos Sockermaja, hvasa?</p>

<p class='c000'>— Håll tyst med slikt, — skrek mäster Fibiger,
nu i sin ordning krossande några krus, — ty om du än
skulle kroma dig värre än hoffröken, som åkte på drottningens
släp, ska' jag vrida nacken af dig!</p>

<p class='c000'>— Nå nå, käre bror — skrek Jonas Värme, en
smula häpen. — När man är ute om nätterna och slår
sönder gatstenarne med värjan och ställer till excess
med spelare och musikanter...</p>

<p class='c000'>— Tyst, säger jag, — skrek Fibiger, allt ursinnigare,
— eller krossar jag din syndiga skalle med detta
ölkrus!</p>

<p class='c000'>Mäster<a id='p153'></a> Värme var vid detta tillrop icke heller
sen att väpna sig, och de gamle gode vännerne hade
<span class='pageno' id='Page_154'>154</span>helt säkert inom kort ansträngt alla sina krafter, för
att tillfoga hvarandre så mycken skada som möjligt,
om icke en ny man i det samma inträdt och sällat sig
till laget. Det var den fruktade mäster Hvittlock, hvilken,
enligt sitt löfte till Schlangenfeld, var på väg åt
norr, för att låta slipa justitiesvärdet, för att derigenom
skaffa sig en veckas frist med exekutionen.</p>

<p class='c000'>— Nå, det var rart främmande, — skrålades mot
honom. — Vacker förrättning om lördag, kan man se.</p>

<p class='c000'>Han ombads att taga plats.</p>

<p class='c000'>Mäster Hvittlock syntes emellertid till en början
föga angelägen om att öka laget med sin person. En
af hans drängar, sade han, hade dagen förut fått en liten
beskedlig handskmakare att dricka med sig ur stora
dryckeskannan på “Gyllene Råttan”, och då detta, förstås,
hade ansetts nedsättande för hela skrået, hade
drängen af höga rätten dömts till dugtig bastonad. Nu
tyckte han, att han i sin tur kunde visa sig rar.</p>

<p class='c000'>Det torde likväl vara sällan, som en föresats hålles,
när det vattnas i munnen för ölet, som skummar i
fylda stop. Hur det var tyckte mäster Hvittlock snart
att Fibiger lemnade en väl rymlig plats på bänkhörnet.
Justitiesvärdet, som dinglade i en rem om halsen
på honom, flyttades helt oförmärkt till en spik på
väggen och snart frågade han icke efter, om det var
öl eller mumma, som räcktes honom.</p>

<p class='c000'>Samtidigt med mäster Hvittlock hade Anders Barberare
inträdt i rummet och tagit plats för sig sjelf vid
ett ledigt bord. Hans bleka ansigtsfärg och bandet
kring pannan tydde på, att han ännu icke var fullkomligt
återstäld från det sår, han fått af korpral Tistels
bardisan, den qvällen, då Elsa fängslades.</p>

<p class='c000'>Samtalet mellan borgarene, hvilket han till en början
<span class='pageno' id='Page_155'>155</span>icke tycktes fästa sig vid, vardt småningom allt
högljuddare.</p>

<p class='c000'>— Så mycket du vet, rödgöling, — skrek Fibiger,
— att tar du den gången miste, råkar du mine näfvar!
— Förstår du det?</p>

<p class='c000'>— Och mine också! — skrek Jonas Värme, i högsta
diskant.</p>

<p class='c000'>— Nå, nå, go' vänner, — sade mäster Hvittlock
undfallande, — skulle jag säga ut min innersta mening,
ville jag helst slippa från det der lilla kräket, ty sällan,
ska' jag säga, har jag haft en så'n räddhåga.</p>

<p class='c000'>— Ser man på bara! — skrek Fibiger och torkade
med rockärmen bort ölfradgan ur skägget, — har
man icke der redan prof då satans spel. Få se om inte
något sattyg sker, innan dygnet gått om.</p>

<p class='c000'>— Alldeles som att hugga i blåner, — återtog
mäster Hvittlock med ett hemlighetsfullt grin.</p>

<p class='c000'>Han sänkte nu rösten och beskref, som det tycktes
för Anders, någonting af synnerligt intresse.</p>

<p class='c000'>— Alldeles som i blåner, — återtog han derpå
högt. — Tacka vet jag Smeds-Karin. Det var ackurat
det samma som att hugga i det här bordet, så bastant
var det. Men nu ska' svärdet slipas om, sen I, och
se'n tar det bättre.</p>

<p class='c000'>Det skratt, som nu följde, bildade en sällsam motsats
till den djupa förtviflan, som Anders erfor. Han
hade hört tillräckligt mycket, för att förstå att samtalet
rörde Elsa, och han ryste vid tanken på hennes öde.
Han tyckte sig se henne framför sig, känna hennes hufvud
i aningsfull längtan luta sig mot hans bröst.</p>

<p class='c000'>Hennes ögon voro förtroendefullt fästa mot hans.
Han mindes nu så väl en vacker sommardag, då de
vandrat till samman utåt Liljeholmen. Vinden susade
<span class='pageno' id='Page_156'>156</span>öfver dem i trädkronorna, fåglarne qvittrade och biet
surrade vid dikeskanten.</p>

<p class='c000'>— Jag skall vara dig så huld och god, — hviskade
han i hennes öra, under det han ömt slöt henne
till sig. — Alltid skall jag älska dig, våga det bästa
för dig. Det är icke stundens hugskott, Elsa, det är
en kärlek, mäktig till hvarje uppoffring!</p>

<p class='c000'>Hon hade smugit sin kind in till hans. — Jag tror
det nog, — hade hon sagt, — jag tror att du menar
hvad du säger, och jag ville så gerna tro dig — men
det är som vore jag rädd för dig... Om ett år få vi se!</p>

<p class='c000'>Då hade han tryckt en kyss på hennes panna.
Hela sin själ hade han önskat kunna lägga i den kyssen.
— Sedan den dagen hade ett år gått till ände.</p>

<p class='c000'>Han reste sig häftigt, liksom för att med ens befria
sig från de tankar, som plågade honom. Guds död!
Han vore frestad att med ett slag af sin hirschfängare
döda den dräglande krämaren der borta, som talade om
henne i en så gäckande ton.</p>

<p class='c000'>Han vinkade skänkflickan till sig, betalade sitt ölstop
och närmade sig dörren.</p>

<p class='c000'>— Ers nåd glömmer sin penningpung! — ropade
flickan efter honom med ett skälmskt småleende.</p>

<p class='c000'>Han mottog mekaniskt sin röda skinnpung, kastade
några småmynt på bordet samt gick utan att säga
ett ord.</p>

<p class='c000'>Hon såg helt förvånad efter honom.</p>

<p class='c000'>— Nej, den var en härlig en ska' I tro, — ropade
flickan skrattande åt mor Kerstin, som med de
röde armarne i kors öfver bröstet tronade bakom skänkhyllan.
— Han såg ut som han spelat “putte” med
sjelfve den onde.</p>

<p class='c000'>Tiden för patrulleringen var nu inne, och mäster
Fibiger uppmanade derför sina yrkesbröder att ladda
<span class='pageno' id='Page_157'>157</span>pistolerna och pröfva kolfvarne på sina bardisaner, att
det ej komme att hända dem det samma som det hände
Erik Lejon, när han ville taga fast Jonas Dunderhake
och endast fick halfva skaftet qvar af sin bardisan.</p>

<p class='c000'>En stund derefter lemnade de “Tre tunnor”, för
att tillse ordningen i den sofvande staden.</p>

<p class='c000'>Det var temligen mörkt, oaktadt månen stod högt,
och det var derför icke underligt, att mäster Värme
var mindre nöjd med att Fibiger valde, som han tyckte,
den mörkaste vägen, för att komma till Ladugårdslandsbron.</p>

<p class='c000'>— Akta dig magerman, — sade Fibiger skrattande,
då han en stund åhört hans mummel. — Akta dig, säger
jag, att icke trollpackorna rida i väg med dig!</p>

<p class='c000'>— Lyd mitt råd, vän Fibiger, — svarade Värme
allvarsamt, — och håll inne med slikt prat. Månen går
nu i nedan, och det kan lätt gå oss, som det gick med
Arboga-Lisa i förra veckan.</p>

<p class='c000'>— Och hur gick det med henne? — frågade ett
tiotal röster.</p>

<p class='c000'>— Hur det gick med henne? Jo, det var inte
bättre än att en vacker natt passade den onde på och
brände bort både tunga och gom ur halsen på henne,
för hennes onda tals skull.</p>

<p class='c000'>— Vid Guds blod och lungor var det inte det jag
sade, gossen min, — återtog Fibiger skrattande. — Den
onde håller sig gerna till käringarna.</p>

<p class='c000'>Det torde vara ovisst, hvarthän denna anspelning
kunnat leda, om icke i det samma höga rop och skrik
om hjelp nått deras öron. Ordvexlingen tystnade derför,
och de påskyndade sina steg. När de veko om
hörnet ned till bron, varseblefvo de tvänne besynnerliga
skepnader, hvilka tycktes fäkta på lif och död med
<span class='pageno' id='Page_158'>158</span>hvarandre, medan ur portgångarne på sidorna det ena
nyfikna hufvudet stack fram bredvid det andra.</p>

<p class='c000'>— Nej, stanna här, go' vänner, för Guds skull,
stanna här! — ropade Jonas Värme alldeles utom sig
åt sina kamrater — se'n I då icke, att det lyser rödt
om dem... och se på den enes svärd, hur det blir
längre och längre. Snart ska' I få se, att det når kyrktornet
der borta.</p>

<p class='c000'>Hans varningar hade emellertid ingen verkan. Med
de nyfikna hufvudena följde nämligen säkre gestalter,
med bloss och facklor, och snart voro de stridande omgifne
af en talrik skara menniskor, hvilken kände sig
föga böjd till mildhet mot desse vilde sällar, som störde
nattron.</p>

<p class='c000'>— Endast sjelfförsvar, endast sjelfförsvar, vän Fibiger
— hördes den ene af slagskämparne ropa, då
patrullen närmade sig. — Den här gynnar'n ville röfva
svärdet från mig, kan tänka!</p>

<p class='c000'>— Tyst då en gång, — förmanade Fibiger i myndig
ton, i det han pustande banade sig väg genom hopen.
— Men vid vår Herres död och pina, hvad ser jag? —
utropade han förvånad, då han i fridstöraren igenkände
sin nyss lemnade dryckeskamrat. — Är det I, vän Hvittlock,
som ställen till sådan excess här midt i natten?</p>

<p class='c000'>— Endast sjelfförsvar! — mumlade denne, sluddrande
på målet — endast sjelfförsvar, har jag sagt.</p>

<p class='c000'>— Sjelfförsvar eller inte, lären I få svårt att sjelfförsvara
det inför höga rätten!</p>

<p class='c000'>— Jaså I viljen också gå till aktion, — sade mäster
Hvittlock trotsigt, — hören I då, här församlade, att
Fibiger, bagaren, som I nog kännen för hans falska vigters
skull, med våld vill taga från mig justitiesvärdet.</p>

<p class='c000'>— Hvar står det skrifvet, — inföll Jonas Värme,
<span class='pageno' id='Page_159'>159</span>glad att ändtligen få hämd på sin rival, — att borgerskapets
vakt ska' lägga hand på stadens embetsmän?</p>

<p class='c000'>Fibiger kastade en föraktfull blick på talaren.
— Hvar det står, vän Jonas? — sade han. — Jo det
ska' jag säga dig och det genast. Det står så här i
kungens nådiga plakat: Gripes och fasttages någon vid
vakt, lös man eller mördare, eho det vara må, eller någor,
den der börjat excess på öppen gata, tage man då
äfven vapnen till sig.</p>

<p class='c000'>— Ja lös man, vän Fibiger, eller mördare, — svarade
Jonas Värme med ett illparigt grin, — men denne
man är ju hvarken lös eller har mördat, ej heller har
han öppnat någon excess, ty han säger ju, att det var
den här gynnar'n som började.</p>

<p class='c000'>Fibiger kliade sig bakom örat och såg helt betänksam
ut öfver detta qvistiga fall. Han kunde icke neka
till, att icke hans rival i viss mån hade rätt. Att hänföra
justitiesvärdet till vanligt mordvapen kunde möjligen
få allmänna opinionen emot sig. Men nu tog Jonas
Värme åter till ordet och utbredde sig vidt och
bredt om Fibigers pligt som ärlig borgersman, och detta
var mer än Fibiger kunde tåla. Han befalde kort och
godt sin trupp att genast ställa upp sig i rotar och led.
Han brukade icke låta säga sig, skrek han, huru han
skulle bära sig åt, och allra minst af Jonas Värme, hvilken
han ju samma dag gått om i graderna. Icke heller var
det tid till något gräl på öppen gata, tyckte han, ty
detta var rättens sak, och icke heller skulle det nu gå
så illa, som den dagen då holländske ministern lät vinet
löpa, då ena hälften af vakten kom i slagsmål med
den andra.</p>

<p class='c000'>Han omgjordade sig derefter med justitiesvärdet
och befalde sin trupp att sätta sig i marsch.</p>

<p class='c000'>Anders Barberare — det var nämligen han som
<span class='pageno' id='Page_160'>160</span>öfverfallit den hedervärde mäster Hvittlock — gjorde
intet försök till motstånd. Han fördes utan vidare tal
till Smedjegårdshäktet. Mäster Hvittlock deremot fick,
sedan han stält vederbörlig kaution för sig, gå hvart
han ville.</p>

<p class='c000'>Här efter var vakten slut för dagen. Mäster Fibiger
bjöd sine underlydande, med undantag af Jonas
Värme, — hvilken utan lof lemnat vakten, för att
följa mäster Hvittlock — fri täring af spanskt och pipor,
hvarefter de följde honom hem, en hvar bärande
i sin tur det dyrbara bytet, för att slutligen under skratt
och skrål upphänga det samma i höfvidsmannens bagarbod.</p>

<div class='chapter'>
  <h2 class='c003'>XXII.</h2>
</div>

<p class='c004'>Det var med allt annat än glada känslor, som Anders
följande morgon vaknade på golfvet i sitt fängelse.
Detta var ett rum af oregelbunden form. Genom en
glugg vid taket silade sig dagsljuset sparsamt ned öfver
de fuktiga väggarne och det med rutten halm öfverströdda
golfvet.</p>

<p class='c000'>Han sökte trefva sig fram till något som liknade
en bänk, men han hade icke tagit många steg, då en
brant afsats kom honom att snafva omkull. Då han
reste sig upp, hörde han sig tillropas af en qvinlig
stämma:</p>

<p class='c000'>— Hvem är du, eländige träl, som stör en fattig
qvinnas ro? Låt hennes själ fara i frid, om du icke
vill att satan skall taga din.</p>

<p class='c000'>— Är det du, Lisa? — frågade Anders förvånad,
<span class='pageno' id='Page_161'>161</span>då han i den hesa rösten tyckte sig igenkänna Fingerlisas
stämma. — Jag är Anders Barberare och vill dig
intet ondt.</p>

<p class='c000'>Han hörde endast ett oredigt mummel, men såg strax
derpå en qvinna, som han verkligen igenkände för att
vara den han trodde, stiga upp ur halmen bredvid sig.</p>

<p class='c000'>— Om du är Anders Barberare, — sade hon, — är
väl vackra Elsa också med?</p>

<p class='c000'>— Nej, Lisa, jag är ensam. — Men hvad gör du
i detta näste? Har din far, den snålvargen, ledsnat på
ditt fagra anlete eller trott, att du skulle äta upp allt
hans öfverflöd?</p>

<p class='c000'>Hon svarade ingenting.</p>

<p class='c000'>— Är du ond på mig Anders? — frågade hon,
efter att en stund hafva betraktat honom.</p>

<p class='c000'>— Hvad som varit mellan oss är bäst att icke
tala om, — svarade Anders godsint. — Hvar och en
vitnar efter sitt samvete.</p>

<p class='c000'>— Lefver hon än?</p>

<p class='c000'>— Gud allena vet det. I dag på morgonen var
det sagdt, att de skulle taga henne från detta jordiska.</p>

<p class='c000'>— I dag?... Nu på morgonen? — upprepade
Fingerlisa, och det blixtrade till på ett sällsamt sätt i
hennes ögon. — Är du säker derpå?</p>

<p class='c000'>— Så sade slottsfogden i går. Om inte vår Herre
i sin nåd, — sade han, — hjelper Elsa Larsdotter, lär
ingen mer kunna rädda henne. Men hvarför frågar du
så ifrigt? — återtog han och såg henne skarpt i ögonen.</p>

<p class='c000'>— Lofvar du mig att icke göra mig något ondt
om jag säger dig, hvad jag vet? — frågade hon.</p>

<p class='c000'>Han nickade jakande.</p>

<p class='c000'>— Din hand derpå!</p>

<p class='c000'>— Skynda dig, mäster Kinkel kan snart vara här!</p>

<p class='c000'>— Hvad gör du, Anders Barberare, — återtog
<span class='pageno' id='Page_162'>162</span>hon, efter att hafva funderat en stund, — om jag säger
dig, att icke allt var sant om Elsas trolldom...
Nej, du lofvade mig, att icke göra mig något ondt, —
ropade hon, då hon såg huru det glänste till i hans
ögon. — Det var satan, ser du, som frestade mig, när
jag såg hur de förnäme kavaljererna fjäsade för henne.
Och då han en gång kommer in i en menniskas själ,
går han icke ut, förr än han tagit sjufaldt mera godt
till baka, än det onda, han förde med sig.</p>

<p class='c000'>Hon sneglade på honom ett ögonblick. Derefter
strök hon håret ur pannan och lutade sig framåt på
armbågarne samt sporde med låg röst:</p>

<p class='c000'>— Känner du honom, Anders? Känner du honom
ej, stackars gosse, — fortfor hon, då han betraktade
henne med ett uttryck af djupaste afsky. — Det är
synd om dig, men då skall jag säga dig, hur han ser
ut. Ser du, der borta bakom slottet — hennes röst
sjönk ned till en knappt hörbar hviskning — ligger
ett hus med stora skorstenar, ur hvilka det ständigt röker,
dag och natt. Der bor han, ser du... Der dansar
han, ha, ha, ha... menuett och gavott. Tror du
kanske att jag är från vettet, efter som jag säger dig
det. Nej, du... men jag vore kanske färdig att mista
det, när jag tänker på det huset.</p>

<p class='c000'>Hennes bröst häfde sig oroligt, medan hennes magra
händer konvulsiviskt upplockade halmen och kastade
honom framåt golfvet.</p>

<p class='c000'>— I det huset bor en förnäm kavaljer, — fortfor
hon efter en stund, — och hans skuld är det att Elsa
fått lida. Gif dig till tåls en stund, ska' jag berätta
dig något, Anders Barberare. Det är nu några år sedan
min mor lefde. Hon sände mig ofta dit ned till
staden med tvätt för någon förnäm dam, ty, som du
vet Anders, tvättade mor Brita de finaste krås, utan
<span class='pageno' id='Page_163'>163</span>att minsta veck förstördes. Mer än en gång blef jag
då stående framför den ståtlige och förnäme herren i
det svarta huset, när han, följd af granne betjenter,
steg till häst, eller bars bort i sin förgylde bärstol. En
dag stälde då satan till, att han kom att se upp i
mina förvånade ögon, och se'n, ja, se'n... Du är icke
dum, Anders Barberare!... se'n vet du nog det som
kunde hända.</p>

<p class='c000'>Hon höll åter upp, liksom för att utröna verkan
af sin berättelse.</p>

<p class='c000'>— Ser du, Anders, — återtog hon derefter, — när
satan lofvar någonting, gifver han en guldring, hvilken
dagen derpå endast är en näfverbit, och så är det
ock med de förnäme. Guld och gröna skogar får man
löfte på, men när det gäller, får man icke en gång
surt paltbröd och svagdricka. En dag — det var den
dagen jag vitnade på Elsa — gick jag upp till honom.
Han var vresig och arg, ska' du tro, och ville icke alls
höra på mig, utan kallade mig för allt ondt. Men då
tog jag ölkruset på bordet och kastade det i hufvudet
på honom, så att det stänkte högt i taket!... Bastonera
den trollpackan! röt han och svor ursinnigt, och
hundar och betjenter föllo nu öfver mig som vilddjur.
Ja, han fick sin vilje fram, ser du, men intet ljud fick
han ur denna munnen.</p>

<p class='c000'>Hon tystnade och hennes hufvud sjönk ned mot
bröstet. Solen sände genom gluggen vid taket en bredare
ljusstrimma, som kom dammet att dansa i underbara
färgskiftningar.</p>

<p class='c000'>— När jag åter kom till sans, — återtog hon,
var jag instängd i en mörk källare, der jag fick sitta
i dagar och veckor. Jag klagade förstås för höga rätten,
men höge herrar hacka inte ut ögonen på hvarandre,
och de satte mig i stället hit.</p>

<p class='c000'><span class='pageno' id='Page_164'>164</span>— Om du ljuger ett ord till, — inföll Anders
otåligt och knöt handen mot henne, — ska' jag krossa
din otäcka skalle mot väggen der, liksom du krossade
ölkruset.</p>

<p class='c000'>— Ha, ha!... Sämre slut kan man få! — svarade
hon skrattande. — Men vill du inte höra mig, gör du
dig sjelf största otjensten.</p>

<p class='c000'>Samtalet tystnade för en stund, och hon såg än på
honom än i taket samt började derpå hvissla en bekant
soldatvisa, slående takten med händerna.</p>

<p class='c000'>— Om Elsa skall lida i dag, borde väl klockorna
höras från kyrktornet? — sade hon för sig sjelf, då han
reste sig upp och ville lemna henne.</p>

<p class='c000'>— Ja, det har du rätt i, Lisa!</p>

<p class='c000'>— Och än ha' de hvarken låtit bing eller bång!</p>

<p class='c000'>— Det qvittar mig nu lika när det sker.</p>

<p class='c000'>— Förstår du då inte, vackre gosse, att sker det
inte i dag, har du ännu tid på dig att hjelpa henne ut!</p>

<p class='c000'>— Jag?</p>

<p class='c000'>Han såg förvånad på henne.</p>

<p class='c000'>— Hvem annars? Sådan förnäm man som du blir
nog, när natten är öfver, förd till Gillstu'n, och är du
då rapp på foten, lär icke den drönar'n Kinkel löpa
fatt dig.</p>

<p class='c000'>— Sluta med ditt gyckel, Lisa, och tala om, hvad
det var, du visste om Elsa?</p>

<p class='c000'>— Så du hänger läpp, stackars gosse, — svarade
hon, härmande honom. — Tro mig, det gör ingen man,
att taga sorg på hand.</p>

<p class='c000'>En aflägsen klockringning hördes i det samma, som
kom Anders att häftigt spritta till.</p>

<p class='c000'>— I dag var det alltså, — utropade Fingerlisa,
och hennes ögon glänste. Derefter böjde hon sig hastigt
ned och trefvade i halmen.</p>

<p class='c000'><span class='pageno' id='Page_165'>165</span>Anders hörde henne icke mer. Klockornas dofva
klang verkade alltför våldsamt på hans tankar. Utom
sig af smärta, lutade han sig mot muren.</p>

<p class='c000'>— Har du fått tofflorna på dig än? — hördes
nu mäster Kinkels stämma från dörren, — eller ska'
jag rappa dig hit? En så'n vacker gosse som du är
inte för slikt qvinfolk!</p>

<p class='c000'>— Farväl Lisa! — sade Anders sorgset, i det han
gjorde sig i ordning att följa honom. — Jag har varit
hård mot dig mången gång, men nu är det ju glömdt?</p>

<p class='c000'>— Det ordet ska' du ha tack för, Anders, — svarade
hon med en sällsam darrning i rösten. — Du ska'
nog få se, att tiden ger äfven dig tröst för ditt goda
hjertas skull... Och Elsa Larsdotter hade du nog i alla
fall inte fått.</p>

<p class='c000'>Han hade gått några steg, men vände sig häftigt
om vid dessa ord.</p>

<p class='c000'>— Ser du ringen här, hur han lyser och blänker?
— hviskade hon mot honom. — Det är den samme,
ser du, som tyske grefven gaf vackra Elsa i fästegåfva?</p>

<p class='c000'>— Var det du som tog Elsas ring? — ropade han
utom sig och grep henne hårdt i armen.</p>

<p class='c000'>Hon slog till ett gapskratt och ryckte sig lös.</p>

<p class='c000'>— Nå skynda på fötterna, latmask! — skrek mäster
Kinkel och skramlade med nyckelknippan, — eller
ska' jag läsa i hop dem, så att de aldrig mer komma
i sär.</p>

<p class='c000'>— Gå med ringen till tyske grefven, — sade Fingerlisa
brådskande, — satan, du vet, han ska' nog
för den gifva dig både gods och guld... Säg honom att
det är min tack för det han svek mig för Elsa.</p>

<p class='c000'>Hon hoppade upp med ett hånskratt på en afsats i
väggen och började ånyo att gnola sin visa, under
<span class='pageno' id='Page_166'>166</span>det att hon slog med träskorna mot muren, så att det
gaf genljud i hvalfvet.</p>

<p class='c000'>— Du kom dock till sist utan att bråka — sade
mäster Kinkel med en anstrykning af godmodighet, då
Anders raglade, lik en drucken, mot dörren. — Och
rätt gjordt var det, min gosse, och visar, att du icke
är någon vanlig krabat, excessmakare, falsk månglare
eller hästbytare, som måste fraktas och forslas med
hårdhandskarne, alldeles som grannen här midt öfver
fraktar sina svin till julmarknaden... med rep, ska' jag
säga, både om ben och tryne... Och väl var det också
för dig, ska' jag säga, ty mäster Kinkel är icke den,
som är släpphändt af sig eller ger sig i första hugget...</p>

<p class='c000'>Sålunda mumlande, förnämligast om egen förträfflighet,
förde denne hedervärde stadens betjent Anders
med sig ut på gatan. Här kom han emellertid att
närmare granska sin tyste fånges förstörda utseende.</p>

<p class='c000'>— Se så, inte ska' du hänga läpp för så'n strunt
heller, — sade han med ett fryntligt grin, som visade
en ojemn rad af fula tänder. — Rapp pojke, som du
är, bör icke vara rädd att sitta en vecka eller par på
gillstu'n; och längre blir det nog inte, kan jag tro.
Men det var nog ölet, som inte ville gå ur skallen på
dig, kan jag tro, som var skuld till allt samman.</p>

<p class='c000'>Anders skakade sorgset på hufvudet. Hvartill
skulle väl friheten gagna honom, då all hans lycka gått
i qvaf, tänkte han.</p>

<p class='c000'>— Hör, hvad jag säger... för sämre har du hört
förr, — återtog mäster Kinkel, förargad öfver att hans
tröstegrunder icke tycktes hafva någon verkan. — Det
var ju en sakramenskad bra snäsa, du gaf den der rödgölingen,
ja så bra, att han inte kan sköta tjensten på
mången god dag.</p>

<p class='c000'><span class='pageno' id='Page_167'>167</span>— Kommer hon då att ligga nere? — frågade Anders
lifligt. — Jag tyckte dock, jag hörde klockorna nyss.</p>

<p class='c000'>— Var det likt, att svartrockarne skulle låta hindra
sig af sån't lappri. Nej, de ha både Gudmund Åkesson och
så Halte Lars, handtlangaren och hvad de alle heta.
Folk som vill hjelpa annat folk till evigheten, ser du,
fins det alltid godt om.</p>

<p class='c000'>Anders ryste till vid detta svar.</p>

<p class='c000'>— Se der en som presten anammat, — sade en
borgare, som mötte dem, i det han försigtigt drog sig tillbaka
bakom sin låga bodskärm.</p>

<p class='c000'>— Åh nej, — hördes hans granne svara, — ser du
inte på gehänget, att det är den förrymde myntklipparen,
som stal hos Mårten Guldsmed, och som de nu ska'
hänga.</p>

<p class='c000'>— Upp med hufvudet pojke! — skrek mäster Kinkel,
som hörde deras tal, och fattade Anders under armen.
— Jag vill icke tagas för en rackardräng, hör du,
som ska' hänga folk. Upp derför med ögonen och se
solen stint i synen, säger jag dig. Vid Guds sargade
lekamen! Du skulle varit med i min ungdom! — Der
ute på Järfvavägen, just vid vägkorset, kom jag en
vacker vinterqväll att vrida omkring två trindskallige
roslagsbönder, så att de aldrig mer kommo rätt igen
— och den tredje, ty på den tiden tog jag minst tre
i taget, råkade jag trampa på så ovåligt, att han icke
kunde krafla sig upp ur snödrifvan, förr än snön gått
bort. Visst fick jag den här något tilltygad, förstås,
— fortfor han, skrattande, och pekade på sin inslagna
näsa, hvilken var delad liksom i två hälfter, — men
jag har just aldrig behöft stå efter kjortlar och krås i
mina dar och har derför varit tillräckligt vacker.</p>

<p class='c000'>— Ondt som varit är man sällan rädd för, — svarade
Anders, — men får mäster Schultz, som är min
<span class='pageno' id='Page_168'>168</span>mästare, höra, att jag varit i excess, lär jag nog bli
körd på porten för alltid.</p>

<p class='c000'>— Skada blott, att du inte värjde för kronans karl,
annars hade jag kan hända kunnat lägga ut liksom ett
godt ord för dig, men ser du, ingenting är mera farligt
än att gripa folk i deras embete.</p>

<p class='c000'>— Jag har inte velat någon menniska något ondt,
och minst af alla mäster Hvittlock.</p>

<p class='c000'>— Pest och död, tror jag inte att du gråter, —
sade mäster Kinkel och ruskade Anders af alla krafter.
— Ej har gamle Hvittlock, den gynnar'n, ett hufvud
af smördeg heller, som en så'n som du kan bulta sönder.
Men se här ser jag ju “Tre tunnor” i skylten, —
afbröt han sig och plirade med ögonen. — Har du nu
en daler i byxsäcken att kasta “putte” om, kunna vi
passa på i förbifarten och känna på mor Kerstins nya
mumma.</p>

<p class='c000'>Anders hade ännu några daler qvar, tillstod han,
och ville gerna spendera dem på mäster Kinkel. De
veko derför af inåt gränden och stego genom en låg
bakdörr in i krogrummet.</p>

<p class='c000'>Der voro, liksom föregående qväll, månge gäster.
Större delen utgjordes likväl nu af äldre borgare,
hvilka stodo försjunkne i betraktande af ett brädspel,
som två af dem som bäst höllo på att afsluta.</p>

<p class='c000'>— Två stop mumma, men af bättre sort, mor lilla!
— ropade mäster Kinkel från dörren, vinkande åt Anders
att följa sig.</p>

<p class='c000'>— Liten kan han vara sjelf, mäster näslös, — svarade
den värdiga matronan bakom skänkhyllan. — Och
hvad bättre sort vidkommer, — tillfogade hon med en
rynkning på öfverläppen, — borde han veta, att på
“Tre tunnor” fins ingenting sämre, märk det till en annan
gång.</p>

<p class='c000'><span class='pageno' id='Page_169'>169</span>— Hå kors, så rar mor blifvit på sista tiden! —
svarade mäster Kinkel, skrattande, medan Anders tog
plats vid bordet. — Annat till käft var det, ska' jag
säga, när mor sålde spickefläsk på röda slussen och helsade
god morgon på mig för en trestyfversslant.</p>

<p class='c000'>Han hade sänkt sin röst, när han yttrade de sista
orden, dock icke så mycket att icke flere af gästerne
hört dem och drogo på munnen deråt.</p>

<p class='c000'>Mor Kerstin vardt pionröd i ansigtet. De ögonkast,
hon då och då sände mot det hörn, der mäster
Kinkel tagit plats, medan hon, med sina bara, köttiga
armar korslagda öfver den bruna redgarnströjan, vägde
af och an på trefoten, voro icke heller de allra mildaste.
Det var tydligt, att droppen, som skulle komma
hennes vredes kärl att frusta öfver, icke var långt borta.</p>

<p class='c000'>Mäster Kinkel var emellertid icke den, som gaf sig,
som man säger, i första hugget. Han syntes tvärtom
finna ett stort nöje i att betrakta hennes argsinta min,
dervid långt ifrån sparande sina reflexioner. Hon märkte
det äfven, äfvensom hur han förnämt läpjade på drycken,
som skänkflickan satte fram, och spottade ut den
gång på gång öfver golfvet.</p>

<p class='c000'>— Åh ja, drick han mäster, — utbrast hon slutligen,
ur stånd att längre återhålla sin vrede. — Drick
han på bara, mäster nosgrann! Sämre kost smakade
jag förr, sa' han, som satt på vatten och bröd.</p>

<p class='c000'>— Det har hon nog rätt i, mor lilla, — svarade
mäster Kinkel, smackande med munnen, — vatten som
vatten!</p>

<p class='c000'>— Åh ja, får han alltid sådant, der han är, kan
han vara nöjd.</p>

<p class='c000'>Mäster Kinkel vardt den gången svaret skyldig och
detta tycktes gräma honom.</p>

<p class='c000'>— Mins hon, mor lilla, — återtog han efter en stund,
<span class='pageno' id='Page_170'>170</span>— när hon satt här bredvid på bänken och snackade
med mig. Det var andra tider det!... Ja, ja, inte hade
hon då tyckt om, i fall man vändt örat till, när hon
ville kyssa på munnen, hvasa? och ackurat så'n skilnad
är det mellan denna munnen, och...</p>

<p class='c000'>Längre hann han ej i sin jemförelse, ty nu kom
ett af de största ölkrusen surrande tätt förbi hans öra
och gjorde punkt, i det att det klang i bitar mot fönsterbrädet.</p>

<p class='c000'>— Det var hvasst, sa' han som skar sig, — ropade
en af gästerne under de andres skratt.</p>

<p class='c000'>Mäster<a id='p170'></a> Kinkel torkade småsvärjande af sig ölstänket.</p>

<p class='c000'>— Se opp, pojke, — skrek han derpå till Anders,
— får du se på sjelfve Ulfspegel.</p>

<p class='c000'>— Mor Kerstin tycker jag är i sin goda rätt! —
svarade Anders. — Hon hör ej till dem, som i kunnen
sätta handskarne på.</p>

<p class='c000'>— Förståndigt taladt! Bra sagdt, det der, pojke!
Der fick du din orlofsedel, gamle Kinkel! — ljöd det
från alla håll.</p>

<p class='c000'>— Och om du sticker fram en gång till med din
giftiga tunga, — tillade en välfödd borgare, med grått
helskägg och klädd i lång kappa, fodrad med ofärgadt
fårskinn, — är jag man för att laga så, att det
blir pojken som för dig till Gillstu'n i stället för
tvärt om!</p>

<p class='c000'>— I borden blygas, mäster Kinkel, — inföll nu
mor Kerstin sjelf, helt belåten öfver att finna sådant
medhåll. — I borden verkligen blygas, säger jag, att
bära Er så åt på allmänt ställe. Hur länge ha'n I icke
fått gå här och draga på mer än årsgammal gäld och
så öknämnen I mig som den värsta... och det inför
mina förnämligaste kunder!</p>

<p class='c000'><span class='pageno' id='Page_171'>171</span>— Se så, tyst nu gamla gumman, — sade mäster
Kinkel godsint. — Den, som kastar åt tjuren, får horn
till svar, vet hon väl.</p>

<p class='c000'>Han anhöll derefter att, då han stört de hedervärde
åldermännens fred så tidigt på dagen, få se dem på ett
stop vin, hvilket desse, i sin ordning nyfikne att få höra
något om excessen qvällen förut, hvarom hela staden
talade, förklarade sig ej hafva något emot. Anders drog
sig emellertid undan till den mörkaste vrån i nedre ändan
af salen, hvarefter det hviskades och tisslades i den
öfre halfvan den ene timmen efter den andre. Stopen
lupo friskt undan rundt kring de skäggiga anletena,
hvilka, lutade mot senfulle näfvar, uppmärksamt lyssnade
till hvad mäster Kinkel berättade.</p>

<p class='c000'>Denne förstod också att i hög grad stegra sina åhörares
uppmärksamhet, i synnerhet då hans tal föll på
den beskedlige ynglingen, som han förde med sig, och
dennes kraftiga hugg qvällen förut. Ja, han berättade
så väl att han icke allenast sjelf vardt bjuden på mera
vin, utan, när betalningen skulle ske, till och med slapp
att betala sin egen skuld.</p>

<p class='c000'>En af de icke minst uppmärksamme åhörarne till
hans tal hade varit mor Kerstin. Hon hade nästan,
tycktes det, vägt hvarje ord, han yttrat, förmodligen för
att finna någon anledning att hämnas. Men plötsligen
hade hon rest sig upp och lemnat rummet.</p>

<p class='c000'>En stund derefter steg hon in genom en annan dörr,
bärande en knippa korfvar i handen samt vände sig till
Anders, som satt ned vid dörren, försjunken i tankar.
Hon gaf honom ett kraftigt slag öfver axeln, som kom
honom att häftigt spritta till.</p>

<p class='c000'>— Efter I endast sitten der och gapen karl, —
ropade hon fryntligt, — kunnen I gerna hjelpa mig att
<span class='pageno' id='Page_172'>172</span>bära desse korfvar in i stugan der. — Hon pekade dervid
på en smal trappa strax vid spiseln.</p>

<p class='c000'>Han såg frågande än på henne och än på mäster
Kinkel, men då denne syntes helt och hållet upptagen
af historierna om sin stora pålitlighet, försigtighet och
förutseende, betänkte han sig icke längre utan följde henne.</p>

<p class='c000'>Vid trappans öfre ände var en låg dörr, som mor
Kerstin öppnade, hvarefter de stego in i ett litet, lågt
rum, som, att döma af det på långe käppar uppträdda
knäckebrödet, som hängde i taket, och de månge rökte
korfvarne, knipporna af soltorkad strömming och dylikt,
måste vara ställets visthus. Anders fick emellertid icke
tid att närmare granska föremålen omkring sig, ty de
hade knapt kommit inom dörren, då gumman pekade
med en betydelsefull åtbörd på ett litet aflångt fönster
vid taket och sade:</p>

<p class='c000'>— Derigenom torde en man som du lätt nog kunna
ta' sig väg.</p>

<p class='c000'>Hon hade troligen väntat sig en ström af tacksägelser,
och syntes derför helt förvånad, då Anders icke
rörde sig ur stället.</p>

<p class='c000'>— Var då den stackarn alldeles förskrämd? —
tänkte hon.</p>

<p class='c000'>Med en min af godlynt deltagande klappade hon
honom på axeln och återtog:</p>

<p class='c000'>— Ser man på en så'n pojkvasker. — Men var nu
inte längre flepig som en flickunge. Jag är skyldig Er
ett godt handtag för både i dag och i går och mest för
det I hackaden så dugtigt på den der rödlöken i går
qväll. Fast synd var det om den stackarn som alldeles
skulle mista tjensten.</p>

<p class='c000'>— Säg mor, är det sant, att Elsa Larsdotter har
fått lida sitt straff i dag? — afbröt Anders henne ifrigt.</p>

<p class='c000'>Han darrade på målet som en sjukling.</p>

<p class='c000'><span class='pageno' id='Page_173'>173</span>— Hm! talar du också om trollpackor? — svarade
mor Kerstin fundersamt och fäste en frågande
blick på honom. Men strax derpå började hon skratta.
— Åh nej, du behöfver icke vara rädd att gå miste om
det spektaklet... Höga rådet kan nog vänta till mäster
Hvittlock får till baka svärdet.</p>

<p class='c000'>— Vardt det då ingenting af i dag?</p>

<p class='c000'>— Som jag säger! Han talade ju om allt samman
derute nyss, den der gynnaren. Men se så, skynda dig
nu bara och lyd mitt råd.</p>

<p class='c000'>— Tack mor, tack mor, i Jesu namn! — skrek
Anders, utom sig af glädje, i det han omfamnade och
kysste henne med en häftighet, som nästan gjorde henne
smått förlägen.</p>

<p class='c000'>Med ett hopp, som skulle hedrat den skickligaste
gycklaren i Bollhuset, svängde han sig derpå upp i fönstret,
och, just som mäster Kinkel började svärja och
väsnas öfver Anders' långa bortovara, stod denne frisk
och färdig utanför på gården.</p>

<p class='c000'>— Hvart djefvulen tog han då vägen? — hördes
i nästa ögonblick mäster Kinkels stämma, och blossande
af vin och vrede kom han raglande uppför trappan.
Då han kommit upp, behöfde ingen svara honom,
och han utbrast nu mot mor Kerstin i en sådan störtflod
af förbannelser, att någre af de öfrige kunderna,
som trängt sig efter honom i trappan, måste träda
emellan.</p>

<p class='c000'>— Akta er Kinkel! — skreko de om hvarandre.
— Akta er, ty I skolen svära med tolf mans ed, om I
anklagen mor Kerstin för sådant groft brott som att ha'
hjelpt kronans fånge på flykten, och ingen af oss kunnen
I lita på.</p>

<p class='c000'>— Nå, så ska' jag i stället förakta Er allihop och
<span class='pageno' id='Page_174'>174</span>hela skrået till på köpet, — skrek kan i högsta raseri
och rusade ned för trapporna och ut på gatan.</p>

<p class='c000'>Mor Kerstin såg efter honom ett ögonblick med
gäckande min.</p>

<p class='c000'>— En sådan stympare! — sade hon vänd till borgaren
i fårskinnskappan. — Men jag ska' lära honom
för en annan gång att komma till en hederlig borgarenka
med slika kalumnier och förtal.</p>

<p class='c000'>Derefter intog hon, som om ingenting passerat, på
nytt sin tron bakom den af öl och vin nedstänkta skänkhyllan,
och snart sorlades och väsnades med vanlig enformighet
i det gamla värdshuset “Tre tunnor”.</p>

<div class='chapter'>
  <h2 class='c003'>XXIII.</h2>
</div>

<p class='c004'>När Anders lemnat Söderport bakom sig och trodde
sig vara i säkerhet för vidare förföljelse, var hans första
tanke att skaffa sig visshet om, huruvida mor Kerstin
talat sanning eller ej. En beskedlig bondqvinna
kom emot honom upp för backen med en stor korg på
armen, och till henne vände han sig. Röd i synen och
anfådd, som han var, af den häftiga rörelsen, var han
nära att skrämma slag på henne. Men hans stammande
frågor lugnade henne snart, och det var med ett medlidsamt
leende hon svarade:</p>

<p class='c000'>— Inte behöfver han, stackare, springa lungsoten
på sig för slikt. — Tjufven vet, när det blir något af
med den trollpackan. — Derpå blinkade hon förstulet
åt honom och tillade: Kan tro, han hör till rättstjenarne?</p>

<p class='c000'>Men detta gjorde icke Anders och icke heller hörde
<span class='pageno' id='Page_175'>175</span>han, som hon derefter trodde, till stadsvakten, eller var
någon profoss, gevaldiger eller slottsfogde. Hon skakade
visserligen misstroget på hufvudet åt hans nekande
svar, ty hon hade sin tro för sig, tyckte hon. Men då
han inte heller tycktes vara någon af borgarvakten,
gjorde det henne det samma, sade hon, hvad han var.
Borgarvakten var deremot alls icke i hennes smak.</p>

<p class='c000'>Sålunda hade hon enkom rest in till staden för att
få se en riktig trollpacka, som denna Elsa Larsdotter
väl skulle vara, om någon vore det, men hon hade icke
fått se så mycket som ett smörjhorn en gång, och detta
var endast borgarvaktens fel, ty den der “gnidaren”
Fibiger hade ju trängt sig uti sjelfva mästermannens
embete och tagit till sig justitiesvärdet och skulle nu
processa derom vid rätten. Det var icke nog med att
han lagt sig i hembageriet, tyckte hon, för att tvinga
ärbart folk att tigga, i stället för att försörja sig på
hederligt vis, utan nu ville han ock hafva en gratifikation
eller frihet från accisen under ett helt år, om han skulle
lemna justitiesvärdet åter. Och blåbukarne — dermed
menade hon stadsvakten — som de skickade dit för att
taga det till baka, fingo endast svedde tassar — ty hela
borgarskrået mötte naturligtvis med blankt stål, som det
osade annat af än af ugnsrakor och brödspadar.</p>

<p class='c000'>Anders tackade henne och fortsatte vandringen till
sitt hem. Det dröjde någre dagar, innan han åter vågade
sig ned i staden. Men inga vidare efterspaningar
hördes af. Tack vare den kälkborgerliga processlystnaden,
hade hans slagsmål med mäster Hvittlock helt och
hållet trängts i skuggan för tvisten om justitiesvärdet.
Allas tankar voro riktade på denna märkliga fråga. Till
och med mäster Kinkel, af hvilken Anders trodde sig
hafva mest att frukta, bedyrade helt kavat inför rätten
att ryktet om hans rymde fånge endast var ett påhitt
<span class='pageno' id='Page_176'>176</span>af någre skrikhalsar på “Tre tunnor”. Han hade
aldrig sett honom, än mindre velat föra honom till gillstugan.
Att mäster Kinkel talade sanning, derom vardt
rätten ytterligare öfvertygad, då mor Kerstin, rädd som
hon var att anklagas för att hafva hjelpt fången på
flykten, förklarade att hon aldrig hört något från mäster
Kinkels mun, som varit mera trovärdigt, än hvad han
nu försäkrade.</p>

<p class='c000'>När Anders hörde sin tillvara som fånge så starkt
i fråga satt, beslöt han att sjelf uppsöka grefven.</p>

<p class='c000'>Det var en varm, solig vinterdag, som han i denna
afsigt vandrade öfver Söderbro och styrde kosan in åt
staden. Snön smälte på taken och rasade i stora flockar
ned i de trånga gränderna.</p>

<p class='c000'>I början af Österlånggatan kom en flicka i blå redgarnskjortel
och med en vattenkruka i handen springande
förbi honom, och när han vände sig om, såg han
en trupp ryttare följa henne på något afstånd. De redo i
skridt, skämtande med hvarandre, under det att de ryckte
i tyglarne, för att få sina bredbogade springare att kroma
sig för de häpna ansigten, som här och der dolde sig
i fönstersmygarne eller bakom förstugudörrarne.</p>

<p class='c000'>Vid Köpmantorget delade sig ryttarne i tvänne hopar,
af hvilka den ene stannade vid högra sidan och
den andre uppstälde sig midt emot, spärrande på detta sätt
vägen för den från båda sidor påträngande folkskaran.</p>

<p class='c000'>Anders märkte nu först, att hästarne hade svart
flor vid öronen, och kunde häraf, samt af den gröna
matta af nyskuret granris, som var strödd uppåt brinken
till Bollhusgränden, förstå att det var någon förnäm
person, som skulle jordas. Hellre än att taga en
omväg, tänkte han derför, ville han vänta och åse ståten.</p>

<p class='c000'>Snart ljödo klockorna doft och högtidligt från höjden,
och en stund derefter närmade sig, det långa sorgtåget
<span class='pageno' id='Page_177'>177</span>ned för sluttningen. Det var en person af hög
rang, som fördes till den sista hvilan, ty presterna buro
långa sorgkappor och hängande flor på hattarne, en
ståt, som i denna, mot allt öfverflöd reglementerande
tid icke fick komma en vanlig dödlig till del.</p>

<p class='c000'>Fönsterna på sidorna slogos upp, allt efter som tåget
framskred och det ena nyfikna anletet efter det andra
trängde sig fram, för att få se så mycket som möjligt
af “processen”.</p>

<p class='c000'>— Hvad jag mins väl, när hans bror, den salige
grefven jordades! — sade en äldre qvinna, när tåget
passerade förbi henne. — Annat till ståt var det då,
ska' jag säga. Icke mindre än sex prestaver och framför
dem dubbelt så många likbjudare.</p>

<p class='c000'>Hon yttrade dessa ord till en bleklagd flicka, som
då och då sett upp med sina milda, smäktande ögon
mot Anders.</p>

<p class='c000'>— Är det sant mor, — frågade denna, efter att
hafva svarat med en nick, — att den här kavaljeren
blef stucken till döds af den långe kaptenen vid gardet,
han som går förbi hemma alla da'r?</p>

<p class='c000'>— Jo, det vet jag visst, liksom de adlige icke kunde
dö, som vanligt folk, utan nödvändigt ska' stickas ihjel
som grisar. — Men tyst, barn. Nu ska' man få se excess,
vill jag lofva!</p>

<p class='c000'>Högljudda rop ned ifrån torget öfverröstade psalmsången
och klockringen. Allas hufvuden vände sig dit
ned. I sjelfva hörnet, der ryttarne tagit plats, stod en
sällsam skepnad med några väpnade män bakom sig.
Han var klädd i rödt från topp till tå och hade en yfvig
röd fjäderbuske i hatten.</p>

<p class='c000'>Den yttring af förakt för den aflidne, som låg i denna
klädnad, kräfde ögonblicklig hämd och flere värjor hade
redan blottats i de bakre leden. Men den röde mannens
<span class='pageno' id='Page_178'>178</span>följeslagare voro beredde derpå och slöto sig tätare till
samman. Sorgtåget vek förbi nedåt Österlånggatan, och
prester och prestaver försvunno efter hvarandre bakom
hörnet. Då sprang plötsligt den sällsamme skepnaden
fram till kistan och kastade på locket en knippa harfötter.</p>

<p class='c000'>— Der har du skammen, du fege förförare! —
skrek han — som du skulle låta komma öfver min slägt!
— Derpå försvann han lika hastigt som han kom, genom
en låg portöppning i hörnhuset.</p>

<p class='c000'>Sorlet och ropen vordo nu döfvande. Äfven menigheten
på sidorna trängde sig med våld framåt, för
att öfvertyga sig, om det verkligen kunde vara sant,
att någon hade vågat en slik förolämpning, hvilken icke
allenast träffade den döde och hans fränder, utan jemväl
en hvar som deltog i tåget. Någre unge kavaljerer
skyndade sig efter fridstöraren, för att med våld
bryta sig in i huset, dit han tagit sin tillflykt. Men
ryttarne och stadsvakten lade sig nu emellan, och de
afstodo småningom derifrån samt slöto sig åter till tåget.</p>

<p class='c000'>— Såg du hvem det var, som bar den röde manteln?
— frågade gumman sin följeslagerska.</p>

<p class='c000'>— Visst gjorde jag så, mor. Det var ju långe
kaptenen. Han som alltid låg i strid och gräl med
tyske grefven. De säga att han haft en syster, som
tyske grefven hållit kär.</p>

<p class='c000'>— Så okristlig kunde han väl aldrig vara. — Men
ser jag rätt, så är det Anders Barberare, som står här
och tiger?</p>

<p class='c000'>Hon nickade vänligt åt Anders.</p>

<p class='c000'>— Längese'n jag såg en så fin kavaljer, måntro!</p>

<p class='c000'>Anders svarade på helsningen. Många ord fick han
dock icke tillfälle att använda dervid, ty gumman sade
genast att hon kände alla hans lidanden, sorger och tankar,
<span class='pageno' id='Page_179'>179</span>lika väl som han sjelf. Hennes man, åldermannen
Grijs, hade berättat henne allt, sade hon, och hvad han
icke berättat hade andra sagt henne — och nu flödade
tårarne ur ögonen —</p>

<p class='c000'>— Att mor Greta, den saliga själen, också gått i
förderfvets graf,... och Elsa sedan... Henne kunde hon
då icke nog beklaga... Sådan vacker och hjertegod flicka
... Men så voro också alle karlar, äfven hennes Grijs,
ja, de allra förnämste sprittande betagne i henne...
De kunde icke lefva, om de icke finge se henne...
Fast man får ta' sorgen som den kommer — och inte
är det värdt för gubben Lars att trycka ned sig för
sådant... Nej, pröfningen är menniskans lott,... och
karlarne bli aldrig så svåra, se'n de fått gå igenom
någonting på allvar. — Men Anders var blott en vän
till dem förstås och det rörde honom icke så mycket
som henne... Annat varit, om Elsa varit hans trolofvade...</p>

<p class='c000'>Under det att hon pratade, stod jungfru Grijs med
nedslagna ögon och hörde på, då och då kastande en
förstulen blick åt Anders' allvarliga anlete. Äfven hon
tycktes dela moderns uppfattning af pröfningarnas betydelse
i lifvet och var kanske icke heller fullkomligt obenägen
att praktiskt utröna satsens giltighet, genom att
taga till man en sådan som luttrats i lifvets skola.</p>

<p class='c000'>Vare sig af denna eller någon annan, mera oegennyttig
orsak, tyckte hon, att hennes pappa skulle varda
mycket glad, om Anders följde dem hem på en stund.
Anders funderade ett ögonblick, men tackade och följde.
Åldermannens hus stötte in till tyske grefvens och låg
således i hans väg.</p>

<p class='c000'>När de inträdde i boden, stod Grijs sjelf bakom
disken, grälande med en af grannarne rörande den nya
skråordningen för repslagarne, genom hvilken, tyckte
<span class='pageno' id='Page_180'>180</span>han, desse kunde taga dåligare hampa till tågvirke än
förut.</p>

<p class='c000'>— Tycker du, qvinna, — utbrast gubben vresigt,
så snart han såg sin hustru på trappan, — att det är rätt
och kristligt att förleda barnen till onödigt gatspringande,
i stället för att hålla dem hemma till tukt och arbete?</p>

<p class='c000'>— Kan tänka det vore bättre om hon hölle sällskap
med den långe räkeln till qvartermästare? — svarade
mor Grijs, genast färdig att upptaga striden. —
Men det säger jag dig, att aldrig är det värdt, att du
en gång till kommer och trugar henne i hop med den
tobaksrökande morianen.</p>

<p class='c000'>— Åh nej du, med den kommersen är det nog
slut, för si förstås, sa' han som åt upp sillen och drack
ur sillsältan. Nästa gång han sticker åstad, ska' jag
klappa honom både bak och fram!</p>

<p class='c000'>— Så, låter det nu ur den tonen. Bevars, nyss
fanns hvarken hustru eller barn för den storskrytar'n,
när han stack sig innan för boddisken...!</p>

<p class='c000'>— Säg då far, hvad har händt? — inföll flickan
orolig, då hon märkte sin fars bekymrade min. — Hvart
har han tagit vägen? Det är nu snart en vecka se'n
han var här.</p>

<p class='c000'>— Ja, det får du fråga den lede.</p>

<p class='c000'>— Och alla dina pengar, Grijs! — utbrast gumman
och slog händerna samman. — Hvart ha de tagit
vägen?</p>

<p class='c000'>— Ja, det får du äfven fråga honom om! — puttrade
åldermannen.</p>

<p class='c000'>— Ack, Gud misskunne dig, Grijs. Alla våra pengar
och de tusen dalerna sedan, som du gaf honom den
qvällen, du mins, för att han skulle köpa råg i Liffland?</p>

<p class='c000'>— Intet lip mor! — afbröt åldermannen kärft. —
<span class='pageno' id='Page_181'>181</span>Om man sjelf biter sig i tummen, tjenar det ej till stort
att qvida, för si förstås!</p>

<p class='c000'>Nu sade grannen far väl. Han hade förmodligen
hört samma sak dryftas månge gånger förut och han
kunde se på åldermannens framskjutna underläpp och
rynkade ögonbryn, att denne gjorde sig i ordning till
en grundligare föreläsning, angående sin bortkomne kompanjon.</p>

<p class='c000'>Det dröjde icke heller länge innan Anders fann sig
vederbörligen instufvad mellan några bresiljepackor,
garnbundtar och knippor af torkad fisk samt undfägnad
med sött plommonbränvin och holländska skorpor, allt
under det att åldermannen vidt och bredt berättade om
sina många olyckor, hvilka alla tillskrefvos hans forne
vän, den skurken qvartermästaren. I vissa fall hade
han må hända icke heller så orätt. Hufvudinnehållet
af hans berättelse var följande:</p>

<p class='c000'>Några veckor förut hade åldermannen haft gille
och så månge gäster, yppighetsförordningen medgaf,
hade han samlat hos sig. Granrislukten och oset från
de många talgljusen fylde liksom en qväfvande ånga de
låga rummen. Men sinnena voro unga och behofven för
glädjen små. Under de med lingonris omvirade träkronorna
svängde sig, i liflig takt, det ena paret efter det
andra, och allas anleten svettades uppsluppen fröjd. —
Då stannade allt liksom af ett trollslag. Från dörren
hördes skrik och svordomar. Den ene spelmannens fiol
kom surrande fram öfver golfvet och krossades i bitar.</p>

<p class='c000'>Det var qvartermästaren som stälde till allt samman
och en hisklig excess uppstod. Med sönderfläkt uniformsrock
och ansigtet uppsväldt af vin och värme hade
han med våld banat sig in i dansstugan och fattat
den blyga Brita om lifvet, för att släpa henne ut med sig.</p>

<p class='c000'>— Go' vänner! — skrek han, så högt han förmådde
<span class='pageno' id='Page_182'>182</span>med sin hesa, skrofliga stämma då man sökte
hindra detta — Jäntan här, som jag nu håller fast, är
min käresta, och har varit det i fulla två år, fast
hennes gnidare till far inte vill bestå prest till brölloppet.</p>

<p class='c000'>Ett sorl af förtrytelse uppstod vid detta öfvermodiga
tal. Kraftiga näfvar, förde af mer än ett afundsamt
sinne, höjdes i luften. Äfven spelmännen skyndade
sig att lägga bort sina instrument och grepo till
värjorna. Allt liknade sig till blodigt slagsmål. Till
lycka för qvartermästaren hade emellertid hans värja
redan vid inträdet fråntagits honom och kastats ut på
gården, hvadan han endast kunde använda sina knytnäfvar,
och inom kort måste han derför taga sin tillflykt
ut på gården samt derifrån, efter en gagnlös ordvexling,
ut på gatan.</p>

<p class='c000'>Striden om den blyga Brita var likväl härmed icke
ändad.</p>

<p class='c000'>När åldermannen påföljande morgon solade sig i
all maklighet på bodtrappan, fick han nämligen, bäst
det var, se tvänne sällsamme figurer komma tågande
rakt emot sig från gränden. Karmosinfärgen i hans
anlete bleknade till blyhvitt, och i nästa ögonblick stod
han skälfvande bakom disken, medan hans dräng, allt
hvad han i sin ångest förmådde, skyndade sig att lägga
hasp och reglar på dörren. — Och detta skedde i grefvens
tid, ty qvartermästaren hördes strax derpå i argsint
ton fordra att genast varda insläppt. I annat fall
skulle han skjuta eld på hela huset.</p>

<p class='c000'>Bakom honom såg åldermannen, genom det hemliga
synhålet i fönsterkarmen, till sin stora förskräckelse
en ännu besynnerligare figur. Det var en tio års pojke,
utklutad på det mest fantastiska sätt och väpnad från
topp till tå. I hvardera handen bar han sålunda en
stor ryttarepistol, två dylika voro instuckne, jemte någre
<span class='pageno' id='Page_183'>183</span>knifvar och dolkar, i ett bredt bälte, som han hade om
lifvet och dess utom släpade efter honom på gatstenarna
qvartermästarens länga huggvärja.</p>

<p class='c000'>— Öppna, eller jag skjuter detta kråknäste i brand
och röker ut dig, du gamle räf! — ropade qvartermästaren,
i det han stälde sig bredbent och utmanande
framför dörren.</p>

<p class='c000'>Åldermannen aktade sig emellertid visligen från
att efterkomma denna önskan, icke minst derför, att
han var rädd för att grannarne i sådant fall skulle få
reda på de mer eller mindre grundade tillvitelser, som
hans förre kompanjon helt säkert skulle komma att öfverhopa
honom med.</p>

<p class='c000'>När hotelser icke hjelpte, öfvergick qvartermästaren
till “verkligheter”. Vinkande till sig pojken med
pistolerna, tog han en af dem och aflossade mot huset,
så att det skallrade i fönsterrutorna. Laddningen
utgjordes emellertid endast af hästhår, hvadan utom
den förskräckelse, som smällen orsakade, ingen af husets
invånare led någon skada. Han fattade derefter
sin dolk och fäste honom i dörren, ropande med hög
röst, att han utmanade, samfäldt eller enskildt, de fege
pultroner, som öfverfallit honom på dansgillet qvällen
förut, samt aflägsnade sig med majestätisk hållning samma
väg han kommit.</p>

<p class='c000'>En stor barnflock hade under tiden samlat sig och
följde honom nu, skrikande och ropande, till Norra malmen,
der hans mest gynnade rival hade sin bostad. På
vägen dit mötte honom emellertid stadsvakten, och efter
tappert motstånd vardt han afväpnad och tagen i
förvar, till åldermannens stora glädje. Denna var dock
af kort varaktighet, ty hans höggreflige Nåde, öfverståthållaren,
sände genast bud till magistraten, att den
fångne följande dag skulle sättas i frihet, “efter som
<span class='pageno' id='Page_184'>184</span>han lofvat att icke vidare synda mot konungens plakat
om skotts lossande i residenset”, och åldermannen
vågade derför på flere dagar icke vistas i sitt hem.</p>

<p class='c000'>När han sent omsider smög sig dit, möttes han af
än värre underrättelser. För att lägga åldermannens
snikenhet i dagen, hade nämligen qvartermästaren omtalat
för alle grannarne, huru denne sökt tubba honom
att göra guld, och detta tal hade spridt sig som en
löpeld kring staden. I en hökarbod längre ned i gränden
hade samtidigt en murare inkommit med ett papper,
som hittats i det rum, dit Elsa, enligt den allmänna
tron, kommit flygande genom muren, och på
detta papper funnos, utom den ondes och andra fula
namn, äfven åldermannens. Från hökarboden hade papperet
burits i en blånsäck till kyrkoherden. Denne
väckte nu åtal mot åldermannen vid kämnersrätten, och
slutet på den långa ransakning, som med anledning häraf
började, vardt, att åldermannen, öfverbevisad om att
hafva med den ondes tillhjelp velat göra guld, dömdes,
“för det tillfälle han sålunda beredt den onde att blanda
sig i menniskors angelägenheter”, till två veckors fängelse
vid vatten och bröd.</p>

<p class='c000'>Straffet var hårdt, men åldermannen fäste sig mindre
dervid, än vid att qvartermästaren kom helskinnad
undan, som sköflat honom in på kroppen, utan att
gifva ens ett guldkorn ifrån sig. Han grubblade derför
natt och dag på hämd. Han drog sig till minnes huru
som qvartermästaren lånat murverktyg hos en af grannarne,
för att, som han sade, laga en gammal spisel,
som rökte in, samt att dessa sedan återfunnits i trollrummet.
Ju mer han grubblade, dess klarare framstod
för honom qvartermästarens plan att vilja bryta sig
in till tyske grefven, samt att allt hans guldmakeri
endast varit en förevändning, för att komma in i åldermannens
<span class='pageno' id='Page_185'>185</span>källare och der få arbeta ostörd. Han hade
visserligen nekat till detta på det bestämdaste och lofvat
att återbetala ända till sista runstycket, hvad han
fått i förskott. Men detta hade sagts för åtta dagar
sedan, och sedan dess hade han ej varit synlig i staden.</p>

<p class='c000'>När åldermannen hunnit till denna punkt af sin
berättelse, kunde Anders icke längre lägga band på sin
otålighet.</p>

<p class='c000'>— Hvad jag tackar Er, fader Grijs! — utbrast
han och fattade åldermannens hand. — Nu fins ingenting
mera, som de kunna förevita henne!</p>

<p class='c000'>— Har tänkt så äfven, min gosse, för si förstås, —
sade åldermannen i beskyddande ton, — har tänkt så
med. Men utan ny ransakning lär det icke gå att få
henne fri och honom fäld, ty hon är redan dömd!</p>

<p class='c000'>Anders var allt för glad af hvad han fått höra och
dertill af naturen för öppenhjertig, för att han icke
skulle omtala historien om ringen och sitt hopp till tyske
grefvens hjelp. Men när han nämnde dennes namn,
betraktade honom de andre, helt förvånade.</p>

<p class='c000'>— Stackars min gosse! — sade åldermannen. — Den
mannen lär inte mer få någon dom bruten.</p>

<p class='c000'>— Hvad menen I, fader Grijs? — utbrast Anders,
stirrande på honom.</p>

<p class='c000'>— Såg du inte nyss hur de buro bort honom?
Långe kaptenen vid gardet, han som bor här snedt öfver,
råkade ju här om dagen att sticka till honom något
för djupt under jackan. De ha' nog länge kifvats
om kjortlarne, för si förstås.</p>

<p class='c000'>— Så synd det måtte vara om den förnäma
grefvinnan? — inföll jungfru Brita suckande. — Jag
såg tydligt, hur hon vred sina händer, när de buro ut
kistan genom porten.</p>

<p class='c000'>— Hvad henne anbelangar — återtog åldermannen
<span class='pageno' id='Page_186'>186</span>— är hon lika kavat som någonsin. Senast i går
var hon uppe hos drottningen för att bedja om straff
på Sparren. Fast aldrig fick hon komna ur bärstolen
en gång. Men hvad går åt dig, gosse, inte var väl
grefven far din heller... se så, värre skaddöd har händt
förr, för si förstås.</p>

<p class='c000'>— Kan hända mäster Schultz behöfver mig, — sade
Anders tankfullt och reste sig upp. — Det var kanske
stor excess der nere.</p>

<p class='c000'>— Jo, lita på det; minst tjugu blanka klingor på
hvardera sidan. Hör du, hustru, minst tjugu, säger jag,
för grannen, som nyss var här inne, räknade dem, sa'
han, och de vispade nog vackert omkring sig, vill jag lofva.
Men nog var det nesligt, för si förstås, af den långe kaptenen
att icke lemna grefven i fred, se'n han var död.</p>

<p class='c000'>— Hvad I ha'n för ett godt hjerta, Anders Barberare!
— sade jungfru Brita med ett smäktande ögonkast,
då Anders strax derefter tog afsked. — Så hade
nog inte tjocke Gudmund gjort, eller Mats Hake eller
någon af de andre barberaregossarne. De hade nog
fylt sina stop flere gånger än, innan de låtit dem stå
tomma efter sig, för att hjelpa sin nästa!</p>

<p class='c000'>Anders svarade ingenting. Han tycktes icke heller
finna hennes handtryckning ovanlig, eller märka
någon ovanligare glans i hennes blickar, fastän hon
oafvändt stirrade på honom.</p>

<p class='c000'>Förtviflad skyndade han hemåt. Det mörka stadshuset
aftecknade sig skarpt mot den månlysta himmelen.
När, tänkte han, skulle olyckan tröttna på att förfölja
henne, som satt fängslad der, och som han nyss varit
så säker på att kunna rädda.</p>

<div class='chapter'>
  <span class='pageno' id='Page_187'>187</span>
  <h2 class='c003'>XXIV.</h2>
</div>

<p class='c004'>En vacker vårmorgon ställer den menskliga tillvaran
under gynsammare belysning än den sena qvälltimmen,
då sinnet är uttröttadt af dagens äflan. Sådan
verkan tycktes åtminstone den tidiga morgonstunden
öfva på Anders Barberare, medan han vandrade ned åt
staden.</p>

<p class='c000'>Om grefvinnan hade ett godt hjerta, hade han
tänkt, skulle hon nog söka hjelpa Elsa och derigenom
godtgöra de olyckor hennes man orsakat genom sin
gåfva, allra helst som han kunde bevisa henne, att
Elsa var oskyldig. Han hade derför skyndat att kläda
sig, för att så fort som möjligt söka grefvinnans beskydd.
Det var ju blott en dag qvar att verka på —</p>

<p class='c000'>— Så förnäm kunde inte sjelfva drottningen se
ut — tänkte han, då han en stund senare infördes
af Bertil Hofmästare i grefvinnans rum och såg henne,
lång och majestätisk komma sig till mötes. — Aldrig förr
hade han känt sig så underlig till mods. Hans bugning
för den gamla svartklädda damen var derför allt annat
än sirlig. Men hon hade icke ens ett leende för hans
tafatthet. Ingen min ändrade sig i hennes stela anlete,
när hon tilltalade honom. Rösten lät dock ovanligt
mild och vänlig.</p>

<p class='c000'>— Du tarfvar någon hjelp, kan jag förstå? — sade
hon, när han uppgaf sitt namn och yrke. — Du vill
börja din vandring i främmande land?</p>

<p class='c000'>— Ers nåd! — stammade Anders, förlägen hur
han skulle börja sin berättelse.</p>

<p class='c000'>— Eller kan hända du är en frimästare! — återtog
hon, när hon märkte hans förvirring — som arbetar
<span class='pageno' id='Page_188'>188</span>utom yrkena, och du vill här utprångla dina falska
varor?... Det kunde jag ej tro, när jag såg ditt
unga anlete. Men om så är, har du här ingenting
att vänta, ty det heter i ordspråksboken: “En god mästare
gör ett ting rätt, men den en klåpare leger, honom
varder det förderfvadt”.</p>

<p class='c000'>Hon vinkade åt honom att aflägsna sig. Men Anders
dröjde. Han framtog ringen, som han vände på
alla sidor, och gick derefter med säkra steg rätt inpå
henne.</p>

<p class='c000'>Innan hon hunnit hemta sig från sin förvåning,
hade han öfvervunnit den svåraste delen af sin berättelse,
som var inledningen, och i stället för att afbryta
honom tycktes hon för hvarje ord varda allt mer intresserad.</p>

<p class='c000'>När han slutat, gaf han henne ringen. Hon fattade
vänligt hans hand.</p>

<p class='c000'>— Det var ärligt gjordt af dig, min vän, — sade
hon — och jag skall icke spara på hittelönen!</p>

<p class='c000'>— Ack, om Ers nåd kunde lägga ett godt ord för
Elsa!</p>

<p class='c000'>— Du håller då mycket af denna flicka?</p>

<p class='c000'>— Skulle jag inte det, Ers nåd, då hon lider så
oskyldigt?</p>

<p class='c000'>— Men man har sagt mig, att hon skall vara både
dålig och elak?</p>

<p class='c000'>— Ack, Ers nåd. Elsa är den bästa flicka jag
känner. — Han riktade härvid sina trofasta ögon mot
grefvinnan. — Ja, det är då visst och sant, att Elsa är en
både god och hederlig jänta. Hvad de andra sagt om
henne är endast sagt af afundsjuka och förtal, ty hon har,
förstås, alltid hållit sig för god, att löpa omkring med
dem i vakstugorna. Derför kallade de henne ock för
förnäma Elsa eller fina Elsa, förstås.</p>

<p class='c000'><span class='pageno' id='Page_189'>189</span>Medan han talade, hade grefvinnan stått med blicken
mot höjden, liksom försjunken i bön. När han slutade,
utbrast hon andäktigt:</p>

<p class='c000'>— Min Gud, jag tackar dig, för det du förgätit
min synd, för din stora nåds skull!</p>

<p class='c000'>Hon lofvade Anders, att hon skulle söka att på
allt sätt hjelpa Elsa. Hennes ifver och de frågor, hon
gjorde, förvånade honom nästan. Så mycken godhet
hade han icke väntat sig, och han var derför mycket
glad till sinnes, när han lemnade henne. Det borde
vara en lätt sak för en så mäktig dam, som grefvinnan,
att hjelpa Elsa, om hon verkligen ville det.
Blott det komme till en ny ransakning, skulle de två
farligaste bevisen, ringen och murgenombrytningen förklaras
till Elsas fördel, och dermed vore ju saken
vunnen.</p>

<p class='c000'>Men följande dag hörde han ingenting af, och mäster
Hvittlock, som han frågade, bad honom endast läsa
på stadshusporten, der exekutionen redan var utsatt
till dagen derpå.</p>

<p class='c000'>Denna dag var han tidigt uppe och han var
ej den ende, som var det. De mörka, långsträckta
molnen i öster hade knappt kantats af den tidiga morgonens
violetta färgbrytningar, då öfver allt, i gator och
gränder, större och mindre, sorlande menniskohopar
rörde sig i girig väntan på det ohyggliga skådespel,
som denna dag skulle komma till uppförande. Allt efter
som molnen ljusnade i öster, vordo hoparne tätare,
bredde de mera ut sig, tills de slutligen, när den glänsande
solskifvan majestätiskt höjde sig öfver sin bädd
af guld och purpur, alldeles fylde den öppna platsen
framemot stadshuset och den trånga gatan mellan qvarnbron
och slussen.</p>

<p class='c000'>Från hörnhuset vid qvarnströmmen var en god öfversigt
<span class='pageno' id='Page_190'>190</span>af detta oroliga och mångskiftande haf af fjädrade
hattar, skinnbrämade taftshufvor, för att icke tala
om karpuser och simpla bindmössor, som rörde sig nedan
för. Från taket ned till gallerverket framför bottenvåningens
fönster var också hvarje fotsbredt rum upptaget.</p>

<p class='c000'>Öfverst på trappan stod en kavaljer i långrock,
med höga spetsmanschetter och finlockig peruk. Han
stödde sig vårdslöst mot sin moderna käpp af bresiljeträd,
medan han då och då upptog en liten silfverspegel
ur fickan och granskade spetskråset och de nästan
försvinnande små mustascherna. Bredvid honom satt en
stor qvinna i blå bindmössa och röd stickad kjortel, sysselsatt
med att förse sig för dagens stundande mödor
ur ett väldigt matknyte.</p>

<p class='c000'>Då och då såg hon med afundsam min upp till
den förnäma damen i fönstret ofvan henne. Hade hon
kunnat läsa, hvad denna dam tänkte, skulle hon dock
troligen icke för mycket i verlden velat vara i hennes
ställe.</p>

<p class='c000'>Grefvinnan Schlangenfeld, ty det var hon, hade på
sista tiden allt djupare fått tömma lidandets bägare.
Allt vissare, som hon blifvit, om att Elsa verkligen var
hennes dotter, hade hon sett sig maktlös när det gälde
att rädda henne.</p>

<p class='c000'>Icke nog med att hon fåfängt sökt företräde hos
drottningen, för att utverka hennes förbön. Hon hade
icke glömt den ringa tacksamhet, grefvinnan visat för
hennes godhet och öfverseende, då hon var hoffröken. Äfven
hos sina fränder hade hon ingenting kunnat uträtta.
Deras vidskepelse hade varit starkare än deras slägtkärlek.
Hon ville gerna offra hela sin förmögenhet för
Elsas frihet, men tiden var ute och hjelpen icke lätt att
finna. Nu ville hon åt minstone en gång se sin dotter,
<span class='pageno' id='Page_191'>191</span>som hon icke sett på så länge, bruste än hennes hjerta
dervid.</p>

<p class='c000'>Den förnäme kavaljeren hade riktat sina blickar
upp till hennes fönster. Dessa mörka uttrycksfulla ögon,
denna höga, hvita panna, öfver hvilken sorgen och lidandet
tycktes hafva för alltid tryckt sin stämpel, kunde
icke annat än tilldraga sig äfven den ytligaste menniskokännares
uppmärksamhet. Och hvilken ängslan, hvilken
oro uttryckte icke dessa ädla drag! Vid minsta
rörelse i folkhopen nedan för bleknade de, handen grep
konvulsiviskt om fönsterbågen, medan ögonen med feberaktig
skärpa stirrade åt det håll, derifrån tåget väntades
komma.</p>

<p class='c000'>— Monsieur kan må hända säga mig, hvem den
damen är? — frågade qvartermästaren, hvilken armbågat
sig fram till trappan, i det han slog kavaljeren förtroligt
på axeln. — Jag trodde mig rätt väl känna alla
damer af condition här i residenset. — Här harklade
han och tog på sig sin vigtigaste min. — Hm!... men
denna damen är mig i sanning obekant.</p>

<p class='c000'>Kavaljeren hade vid första ordet lagt handen på
värjfästet, men qvartermästarens lappade uniformsrock
och trasiga filthatt bildade i sjelfva verket en så löjlig
motsats till den förnäma hållning, han sökte antaga,
att kavaljeren började skratta.</p>

<p class='c000'>— Nej, min gode man — svarade han — ma foi,
om jag känner den damen, fast jag som ni är rätt
curieux att veta, hvem hon är.</p>

<p class='c000'>— Och visste han det ock — hördes strax bredvid
mäster Fibigers basstämma — kan du lita på, käre
bror, att han vore för förnäm att säga dig det. Men
maka åt sig nu, mor Kerstin — fortfor han och trängde
sig närmare — här ha' vi alla lika rätt till diskvattnet,
kan tänka!</p>

<p class='c000'><span class='pageno' id='Page_192'>192</span>Nu hördes höga rop upp ifrån backen, blandade med
trumhvirflar. Det var den gamle slottsfogden Hircinus,
som uppmanade menigheten att hålla sig lugn och ställa
sig höga öfverhetens bud och befallningar till efterrättelse.</p>

<p class='c000'>— Nu får hon sin sista förmaning, — sade mor
Kerstin andäktigt, — ja, Gud vare hennes arma själ
nådig. Aldrig trodde jag väl, att den flickungen skulle
ha' så mycket ondt i kroppen på sig, men envis och
svår var hon dock, så långt jag mins till baka.</p>

<p class='c000'>— Och när voro qvinfolken annat? — inföll qvartermästaren,
med en menande blick ur sina röda ögon.</p>

<p class='c000'>— Se så man, — sade mor Kerstin, barskt, i det
hon makade honom åt sidan, — intet pjosk så här dags.
Ej ska' han tro att jag kräfver honom mindre för det
jag hållit honom undan för gamle Grijs, om han spökar
sig så der!</p>

<p class='c000'>Qvartermästaren skulle helt säkert fått höra mången
mustig speglosa för sin misslyckade kurtis, om icke
den allmänna uppmärksamheten nu dragits åt annat håll.
Något särdeles vigtigt måste hafva tilldragit sig, ty ett
hotande sorl gick igenom folkhoparne, och borgarvakten
hade all möda att hindra de längst fram stående
från att intränga på sjelfve fängelsegården. Snart
spred sig också den märkliga nyheten, att Elsa Larsdotter
fått nåd. En dammig ryttare hade kommit sprängande
ned för Hornsgatan, i samma ögonblick som hon
skulle antvardas åt mästermannen, och han hade fört
med sig bref till rätten, deri det måste hafva stått om
hennes befrielse, trodde man, ty strax derpå hade gamle
slottsfogden, i rättens namn, uppmanat menigheten att
åtskiljas.</p>

<p class='c000'>— Är icke den trollpackan i förbund med den lede,
har då ingen varit det, — ropade Fibiger med en ed,
<span class='pageno' id='Page_193'>193</span>i det han trängde sig ut ur folkhopen. Det samma som
han tyckte äfven mor Kerstin och för öfrigt något hvar af
de församlade. På krogar och ölstugor hördes sedan
under dagens lopp mer än en förbannelse öfver de förnäme,
som togo bort fattigt folks nöje och narrade hederlige
handtverkare att stå ute natten öfver, utan att
sedan få se någonting.</p>

<p class='c000'>Hvad verkliga orsaken var till denna hastiga omkastning
i rättens tänkesätt, kände emellertid ingen.
Men småningom spred sig det ryktet, att kungen sjelf
hade tagit Elsa Larsdotters försvar och befalt, att ny
ransakning skulle hållas. Som detta emellertid var allt
för osannolikt, då kungen var långt ned i Skåne och
krigade med danskarne och då dess utom mäster Hvittlock
varit den, som först utspridt ryktet, ville ingen riktigt
tro derpå.</p>

<div class='chapter'>
  <h2 class='c003'>XXV.</h2>
</div>

<p class='c004'>På gränsen mellan Småland och Skåne löper landsvägen
ett stycke utefter en låg, skogbeväxt bergås.
Uppe på sjelfva krönet var, år 1676, en uthuggning
gjord i skogen, knappt så stor att en låg stuga, uppförd
af obarkade stockar, der kunde få rum. Det var
en mulen, regndiger morgon. Röken spirade upp ur
det förfallna torftaket och uppsögs nästan omärkligt af
den töckenfylda luften.</p>

<p class='c000'>Långs vägen stodo ett hälft tjog hästar tjudrade,
att döma af munderingen, tillhörande något svenskt ryttarparti;
hvilket förmodligen var ute på jagt efter upproriske
<span class='pageno' id='Page_194'>194</span>bönder, hvilka på sista tiden gjort denna bygd
allt osäkrare.</p>

<p class='c000'>Inne i stugan värmde sig hästarnes egare framför
en sprakande risbrasa, under muntert glam.</p>

<p class='c000'>De voro storväxte, skäggige karlar, alle samman
bärande den svenske fältbindeln om armen. Längst
bort i spiselvrån, och hållande sina blåfrusna händer
oafbrutet framför elden, satt en yngre qvinna, med mörkt
hår och lifliga ögon.</p>

<p class='c000'>— Nå bussar! — ropade en af ryttarne, med ett
ansigte som, tack vare åtskilliga skråmor, mest liknade
en sprucken tegelsten, — viljen I höra hur jag fick
jäntan der?</p>

<p class='c000'>Ett jakande sorl hördes öfver laget, och de solbrända,
skäggiga anletena lutade sig närmare intill hvarandra,
för att bättre kunna uppfatta anförarens berättelse.</p>

<p class='c000'>— Men först ett tag i löpar'n! — återtog denne,
— annars torkar strupen ut ska' jag säga.</p>

<p class='c000'>Ölstånkorna höjdes, så att fradgan frustade högt
mot taket.</p>

<p class='c000'>— Jo, det var så! — fortfor talaren, efter att
hafva torkat sig om munnen med sin tröjärm och utsträckt
sina långa ryttarstöflar mot elden; — det var
så, att i samma fäktande, som då vår nådige konung
gick mot de danske vid Lund, var jag och någre andre
af det Lichtonska, neder emot Helsingborgskanten, der vi
togo snapphanar som gäss, ska' I veta; tjogtals och mer
på en gång, och svedde dem gjorde vi bra efter fjädrarne
— men när vi se'n kommo upp mot Lund igen
fingo vi höra ett hiskligt skjutande och strax derpå kom
den ena vagnen efter den andra i skenande fart. Det
var så rödt ska' I tro af bara jutska fältbindlar, att
det riktigt sved som eld i ögonen. Men vi satte krokarne
<span class='pageno' id='Page_195'>195</span>i buken och så höggo vi blindt på. Gick gjorde
det som ett nysande att rida öfver dem allihop, men
efteråt tyckte jag att gamle Gråsvansen der ute haltade
så konstigt på hälarne. Och kunnen I gissa hvaraf
det kom sig? Jo, han hade snärjt in sig, den stackarn,
i tömmarne på en stor kärra, som han släpat med sig,
tvärs igenom de andra! — I den kärran satt flickan
min der.</p>

<p class='c000'>Talaren grinade helt belåtet åt de andres misstrogna
leenden, under det att han lyfte föremålet för
berättelsen i sitt knä.</p>

<p class='c000'>— Hon sade förstås att hon var gift, — fortfor
han och smekte henne i ansigtet med sin ludna näfve,
— och det till på köpet med den danske officern, som
jag gaf smällen i hufvudet, när vi redo fram... Hm!
Senare på qvällen skrek hon så alldeles erbarmligt, att
jag aldrig hört värre låt! — men nu håller du dig nog
tyst förstås, eller hur mörka Kätchen?</p>

<p class='c000'>Flickan slog till ett gapskratt och ryckte honom i
skägget.</p>

<p class='c000'>— Nå nå, vackert tag! — skrattade han godmodigt.
Näst långa Märta, som jag tog från den gamle
borgar'n, der nere i Carlshamn, är du, djefvulen ride
mig, numro ett bland alla djur, som bära snörlif och
fontanger. —</p>

<p class='c000'>Knektarne utbytte småmysande några skelande ögonkast,
under det att de tömde sina ölstop. Det såg nästan
ut, som de icke skulle haft något emot att äfven
varda ryckte i skägget på samma sätt.</p>

<p class='c000'>— Det är icke alle, Gu' nå's, som har så'n tur,
som vår kornett! — sade en af dem, ett gammalt gråskägg.
— Allt hvad jag tog för mig der nere i fetbygden,
ville jag gifva för sådant byte.</p>

<p class='c000'>— Du går orätt väg, Jonas Dundo! — sade kornetten
<span class='pageno' id='Page_196'>196</span>skrattande. — Sån't byte ta'r man aldrig, det
får man, ser du. Eller hur, mörka Kätchen? Gerade
marche och räta linier duga ju icke mot fruntimmer.
Mot dem skall det alltid vara som af en slump.</p>

<p class='c000'>Buller utan för, blandadt med gnäggningar och hästtramp,
kom de innevarande att häftigt resa sig från
sina platser.</p>

<p class='c000'>— Guds död! — ropade anföraren och slängde
flickan långt ifrån sig, — äro icke de fördömde grårockarne
der ute! Fram med pistolerna!... bänken för
dörren!</p>

<p class='c000'>Men bullret tystnade lika hastigt, som det uppstått.</p>

<p class='c000'>— De ha tagit bort hästarne för oss, — återtog
han, efter att hafva kastat en blick genom gluggen.
— Och det är ditt fel, Sven!</p>

<p class='c000'>Han vände sig med hotande min mot en af de yngre
knektarne, som under samtalet vexlat ett och annat
förstulet ögonkast med mörka Kätchen.</p>

<p class='c000'>— Gjorde jag rätt, spikade jag fast dig der vid
väggen — fortfor han — så att du en gång finge lära
dig att stanna qvar på post och icke smyga dig som
katt till spisen.</p>

<p class='c000'>— Lugna sig Ers nåd, — inföll en af de äldre
ryttarne och trädde medlande emellan. — Pojken der
har ju fått stå på vakt hela natten, och han kunde
väl också behöfva en mugg att värma sig med.</p>

<p class='c000'>— Och derför få vi värma oss nu med att gå till
fots hela två milen!</p>

<p class='c000'>Han afbröt sig plötsligt och lyssnade... Det hördes,
som skulle någon komma körande nedan för i backen.
Inom en handvändning voro alla ute på den lilla
gårdsplanen. De delade sig här, på anförarens befallning,
i tvänne hopar, af hvilka den ene gömde sig i
<span class='pageno' id='Page_197'>197</span>skogen på sidorna om vägen, medan den andre uppstälde
sig bakom huset.</p>

<p class='c000'>En stund derefter syntes en liten gul, mager hästkrake
komma stretande af alla krafter utefter vägen.
Han drog en skranglig kärra efter sig, hvars gistna
trähjul i hvarje ögonblick tycktes färdiga att falla åtskils.
En qvinna gick bredvid och manade på honom
med höga rop och smackningar. I det samma hon
gjorde sig redo att sätta sig upp i åkdonet, sprungo
någre af knektarne fram och fattade i tömmarne.</p>

<p class='c000'>— Ären I af de danske? — frågade gumman barskt,
och ville rycka tömmarne till sig.</p>

<p class='c000'>— Dansk eller svensk, qvittar mig lika, mor, —
svarade en af knektarne, skrattande, och gaf hästen ett
rapp med sin värja.</p>

<p class='c000'>— Släpp hästen, karl! — skrek gumman och fattade
knekten med säker hand i halsbindeln. — Hör du,
hvad jag säger, att jag har kungens höga bud, till allt
hans folk, både till häst och fot, att fritt få färdas!</p>

<p class='c000'>— Hvad nu, hexmamma! Vill du bära hand på
kronans knektar? — sade knekten skrattande och gaf
henne ett slag öfver hufvudet, så att hon medvetslös
tumlade ned på vägkanten.</p>

<p class='c000'>Han skyndade derefter till baka till stugan med sitt
rof. Mörka Kätchen och ölfatet fingo nu taga åkdonet
i besittning, under det att ryttarflocken följde dem skrålande
ut efter vägen.</p>

<p class='c000'>När den gamla qvinnan åter slog upp ögonen, låg
natten öfver nejden. Månen hade gått fram öfver skogen
och stänkte glitter i de små vattenpölarne vid sidan
om vägen. Hon reste sig mödosamt och såg sig
förvånad omkring. Derefter började hon gå framåt vägen.
Hon hann dock icke långt, förr än hon åter sjönk
ned på vägkanten.</p>

<p class='c000'><span class='pageno' id='Page_198'>198</span>Här satt hon länge, med handen stödd under hakan
och stirrade framför sig. — Men när det dagades
och himlen började ljusna i öster, hade hon hunnit
tillryggalägga ytterligare ett stycke af sin väg.</p>

<div class='chapter'>
  <h2 class='c003'>XXVI.</h2>
</div>

<p class='c004'>I rättens förstuga rådde mycken trängsel den dag
Elsa Larsdotter på nytt skulle förhöras. Åldermannen
Grijs, hvilken, tack vare sin vän Mats Skrifvares hjelp,
lyckats uppkomma för trappan, pustade också väldeligen
i sin tjockfodrade högtidsdrägt, när han trängde
sig in genom dörren till förmaket, der vitnena voro
samlade.</p>

<p class='c000'>— God dag, min gosse, du äfven här? — sade han
i beskyddande ton till Anders Barberare, som tagit plats
i fönstersmygen vid dörren. — Jo, jo, men, få se nu om
det går bättre i dag, för si förstås...!</p>

<p class='c000'>— Hvad menen I, far? — sade Anders och tryckte
hans hand.</p>

<p class='c000'>— Åh, nog vet jag det som friar henne, fast de
ej tro mig veta något, för si förstås...</p>

<p class='c000'>— Gud gifve det vore så väl! Men ska' rätt gå
för rätt, bör hon i dag få sin oskuld klar.</p>

<p class='c000'>— Tror så med, min gosse, tror så med, och se'n
tacken I väl pappa Grijs derför, för si förstås...</p>

<p class='c000'>— Men icke lären I kunna göra stort dervid?</p>

<p class='c000'>— Tids nog der inne! Tids nog der inne! — sade
åldermannen och vände sig från Anders med ett hemlighetsfullt
leende, som kunde betyda, att hvad han bar
<span class='pageno' id='Page_199'>199</span>på hjertat var allt för vigtigt, för att omtalas för hvem
som helst.</p>

<p class='c000'>— Hvad pratar nu käre bror för kommers? — inföll
mäster Biervogel, som åhört samtalet. — Vill du
kan tänka inbilla den token, att vi, Fibiger, Jonas Värme
och jag, allihop äro någre stollar och fånar derför att
vi hålla jäntan der inne för en trollpacka... Lerfat och
sjuskinnsgröt, vore jag icke klar för att kunna vitna på
dig sjelf en gång till!</p>

<p class='c000'>— Nå, nå, mäster Biervogel! Lagom humör är bäst,
för si förstås... — sade åldermannen fogligt.</p>

<p class='c000'>— I ska' inte tro att den gossen är så menlös heller
— inföll nu Fingerlisa, i det hon armbågade sig
fram till de talande. — Han har fått tyske grefvens fru
att springa och lamentera sig både för höga och låga,
allt för vackra Elsa, förstås!</p>

<p class='c000'>— Jo, jo, men! — sade Jonas Värme, som hit tills
stått tyst, i det han strök sig om skägget. — I nödfall
dricker den onde lut!</p>

<p class='c000'>— Hm! Inte var det värdt hon blandar sig i leken!
— sade Fingerlisa med en knyck på nacken — för
då ska' jag nog laga så att hon slipper längre gå och
kroma sig i sammetsjacka och taftshufva, lofvar jag.</p>

<p class='c000'>— Ve dig så du talar, — sade Anders allvarligt.
— Hon för vår Herre i sitt hjerta, och det kan
då spörjas, att du icke gör.</p>

<p class='c000'>— Nej, den onde för hon, du, det svarta spöket,
ty det är den Gud de förnäme tro på! Men jag har
knåpat hufvudet af flere sådana komperskor som hon,
och hjelper det inte här, kan jag väl komma fram till
högre rätt med henne.</p>

<p class='c000'>— Akta dig, Lisa! — återtog Anders, rodnande
af vrede. — Om du ljög, när du sade mig, att Elsa
var oskyldig, finner jag dig väl någon gång igen utom
<span class='pageno' id='Page_200'>200</span>vakten, och då ska' du se efter kappflikarne, att de
icke ryka af bortom norretull.</p>

<p class='c000'>— När sa' jag det, min gosse lille! — ropade Fingerlisa
gäckande. — När var det, om jag törs fråga?</p>

<p class='c000'>Anders stod slagen af häpnad. Det var på Fingerlisas
vitnesmål om ringen, som han stödt sitt bästa
hopp om Elsas frikännelse, och nu påstod denna fräckt,
att hon icke ens hade talat vid honom rörande denna
sak. Hans häftiga rodnad försvann och han stirrade
förvirrad på henne. Hon slog till ett gapskratt och
klappade honom försmädligt på axeln.</p>

<p class='c000'>— Drömmen som strömmen, Anders Barberare!</p>

<p class='c000'>Medan dessa ord vexlades hade en sorgklädd dam
af reslig växt och med slöja för ansigtet inträdt i rummet.
Barnen, hvilka i en vid krets omgåfvo de samtalande,
hade skygga makat sig åt sidan för henne.</p>

<p class='c000'>Hon hade lyssnat en stund på samtalet samt derpå
hastigt aflägsnat sig genom en af sidodörrarne.</p>

<p class='c000'>— Såg du henne, mäster? — frågade åldermannen
hviskande sin granne, då hon försvunnit.</p>

<p class='c000'>— Jo, jo, men san'! Men som man ropar, Lisa,
får man svar!</p>

<p class='c000'>— Tron I ej jag sett henne förr! — ropade Fingerlisa
öfvermodigt. — Jo, lita på det. När hon som
är der inne skulle gräfva upp sin första fästegåfva bakom
svinhusknuten, stod jag icke längre från den der svartnosen
än jag står till Anders här, och när hon då vände
sig om för att flyga sin kos, slog skoftet i ansigtet på
mig, så att jag fick det fullt af både finnar och fräknar.</p>

<p class='c000'>— Nu ljuger du igen! — skrek Anders häftigt och
grep tag i hennes kofta. Men mäster Skarp utkom i
det samma. De skulle båda inför rätten, sade han, för
att stå till ansvar för det ordbyte och lasteliga tal, som
de förde utan för rättens dörrar.</p>

<p class='c000'><span class='pageno' id='Page_201'>201</span>När de infördes, hade ransakningen redan pågått
under flere timmar. Det ena vitnet hade förhörts efter
det andra. Sålunda hade den lille, elfvaårige Petter
Grå ännu en gång fått omtala sina glömda konster, att
blåsa omkull hus och göra väder, samt gossen, som Elsa
slog med isbiten i hufvudet, hade beskrifvit till rättens
stora fasa, hurusom Elsa nyligen en natt fört honom till
Blåkulla på den vördige magister Olaus, hvilket denne,
derom tillspord, icke kunde annat än hålla för mycket
sannolikt, då han under flere dagar känt sig olustig och
lidit af stor maktlöshet och ryggvärk.</p>

<p class='c000'>Men konungens bref var hållet i stränga ordalag
och gjorde rättens ögon gransyntare än till förne. När
Anders och Fingerlisa infördes, var derför Elsas sak
snarare förbättrad genom vitnesmålen än tvärt om.</p>

<p class='c000'>Lika fräck och oförskämd, som Fingerlisa varit der
ute, lika from och ödmjuk förstod hon att ställa sig,
när hon nigande svarade magister Olaus på hans spörsmål.
Hon var alldeles oskyldig till bullret der ute,
sade hon. Det var Anders Barberare som ofredat henne
med hugg och slag, hvilket äfven andra kunde intyga,
derför att hon vitnat mot Elsa Larsdotter, och han hade
dess utom lofvat henne prygel derför, om han träffade
henne utan för vakten.</p>

<p class='c000'>Detta var en svår anklagelse, och rätten kunde
icke nog strängt förmana honom derför.</p>

<p class='c000'>Men Anders var denna gång ovanligt kavat. Så
snart som magister Olaus slutat sin straffpredikan, började
han att med stadig röst omtala, hvad Fingerlisa
sagt honom i fängelset rörande Elsa. Hans enkla framställningssätt
och trovärdiga uppsyn skulle emellertid
hafva gjort betydligt större verkan, om han kunnat
framvisa sjelfva ringen, som Fingerlisa gifvit honom,
men häruti brast han, besynnerligt nog, och dermed var
<span class='pageno' id='Page_202'>202</span>också det säkraste stödet borta i hans försvar. Fingerlisa
påstod nämligen å sin sida, att hon aldrig råkat
honom sedan den dagen då Elsa fängslades, och mäster
Kinkel, som derefter tillfrågades, kunde icke heller minnas,
sade han, att han någonsin sett Anders Barberare
i Smedjegårdshäktet.</p>

<p class='c000'>Anders stod som fallen från skyarne och lät Fingerlisa
ostörd få afgifva sitt vitnesmål.</p>

<p class='c000'>När detta var slut, sporde magister Olaus honom,
hvem det var som gifvit honom ringen.</p>

<p class='c000'>Anders tog försagd några steg till baka. Han vågade
icke utan grefvinnans lof inblanda hennes namn i
denna mörka sak. Derefter vände han sig till magister
Olaus. Rätten skulle tro honom, sade han. Han ville
endast tala sanningen.</p>

<p class='c000'>Men denna barnsliga försäkran uppväckte blott ett
medlidsamt löje. I synnerhet tycktes vaktknektarne vid
dörren varda mycket roade deraf. Det var nog tydligt,
tänkte de förmodligen, att han endast sökte föra rätten
bakom ljuset. Så oskyldig han än gjorde sig i tal och
later, var han nog i grund och botten en riktig erkeskälm,
som skulle gifva dem mycket att göra, både
med rep och fuktel.</p>

<p class='c000'>— Du skall tänka på det åttonde budordet, — sade
magister Olaus, när Anders icke tycktes hågad att vidare
yttra sig, och blickade honom skarpt i ögonen,
— samt komma i håg, att vår Herre äfven straffar
lögnen, såsom all annan synd. Tillstå derför såsom god
kristen din villfarelse!</p>

<p class='c000'>— Vördige fader! — sade Anders ödmjukt — hvad
jag sagt är dagens sanning... jag menade endast godt
dermed.</p>

<p class='c000'>— Så skola vi då pröfva strängare medel! —
<span class='pageno' id='Page_203'>203</span>återtog den förre och vinkade till sig knektarne vid
dörren.</p>

<p class='c000'>Men i stället för att genast skynda fram, stirrade
desse helt förskräckte mot en mörkklädd dam, hvilken
nästan ljudlöst skred förbi dem fram till dombordet.
Det tycktes för dem som hon plötsligt skulle
hafva uppstått ur en af vråarne, der mörkret tätnat till
samman till en mensklig bild.</p>

<p class='c000'>När hon kommit midt för magister Olaus, stannade
hon och drog slöjan åt sidan.</p>

<p class='c000'>— Den ring, som denne man talar om, är här! —
sade hon och lade, till rättens förvåning, Elsas ring på
bordet.</p>

<p class='c000'>Magister Olaus hade emellertid rest sig upp. Han
syntes mer än vanligt upprörd.</p>

<p class='c000'>— Det är för oss en glad förnimmelse, — sade
han — att erfara, hurusom adelns damer icke anse det
under sin condition att bidraga till den svåra trolldomssyndens
stäfjande, men Du, O Herre! ser dock dervid
hur illistiga den lede frestarens ränker äro. Och I,
mina vänner, I trogne Jakobs murare, veten visserligen
alle full väl, att en trollqvinnas klor biter som hackan i
den hårdaste gråstensmur och att hennes dunst fyller
luften som en stinkande rök. Aurora von Schlangenfeld,
I glömmen att lika väl som <em>han</em> kan förställa
personer, kan <em>han</em> förställa ting, och att om det är någon,
som <em>han</em> har riktigt kär, hvilket fallet tyckes vara
med den unga trollqvinnan, lär den ena förvandlingen
nog följa den andra, ända till slutet. Ännu minnas vi ju
alle, huru så gamle som unge på sjelfva rättarplatsen
tyckte sig se den helige ande sväfva öfver Tysk-Annika,
än i skepnad af en liten hvit dufva, än såsom en svan,
men att sedan hon brunnit upp till stoft och aska, och
<span class='pageno' id='Page_204'>204</span>dymedelst frigjorts från den elakes onda makt, allt samman
visade sig vara blott ett tunt moln...</p>

<p class='c000'>Magister Olaus fortfor ännu en stund att utbreda
sig öfver detta ämne och slutade med att varna grefvinnan
för att icke låta sin falska medkänsla leda sig
mot det rätta.</p>

<p class='c000'>Hon såg honom stadigt i ögonen, under det att han
talade. När han slutat, vände hon sig mot rättens ledamöter
och sade med värdighet:</p>

<p class='c000'>— Om mitt ord skulle vara tvifvelaktigt, ärevördige
herrar och kommissarier, och jag icke hålles för
mer än detta usla pack, som vitnar om syner och drömmar
liksom vore de verkligheter, kan ju mäster Bacaræus,
guldsmeden, eftersändas, på det att han må undersöka
om guldet är äkta. Ringen har tillhört min
salig man. Han gaf den åt den stackars flickan, efter
hvad Bertil Hofmästare, som står här bredvid, kan med
dyr ed intyga — och vårt grefliga vapen finnes ju äfven
ganska riktigt graveradt i stenen.</p>

<p class='c000'>— Må hända förhåller det sig så — svarade magister
Olaus, i det han upptog och noga granskade ringen.
— Men månntro guldsmeden äfven skulle kunna
intyga, att det var denna ring och icke någon annan,
som den anklagade fick den qvällen, då den lede frestade
henne?</p>

<p class='c000'>Han gjorde här ett kort uppehåll och betraktade
grefvinnan skarpt.</p>

<p class='c000'>— Hennes mor — fortsatte han derpå — återfann
ju den ringen, som var <em>hans</em> fästegåfva, enligt sitt aflagda
vittnesmål, dagen efter förvandlad till en näfverbit.</p>

<p class='c000'>— I glömmen, magister Olaus, hvem jag är —
afbröt honom grefvinnan högdraget — och att jag har
mäktige vänner, hvilka icke skola tåla, att jag inför
någon underrätt offenseras.</p>

<p class='c000'><span class='pageno' id='Page_205'>205</span>— Magister Olaus — inföllo nu några rättens ledamöter
medlande — grefvinnan Schlangenfelds vitnesmål
måste först upptagas till protokollet och rätten noga deröfver
deliberera, innan ransakningen kan fortsättas.</p>

<p class='c000'>Men magister Olaus kände redan vreden i sina
ådror. Med hopdragna ögonbryn och skälfvande läppar
fortfor han utan att lyssna på deras varningar:</p>

<p class='c000'>— För denna rätt, Aurora von Schlangenfeld, ären
I blott en menniska, glömmen ej det, och en menniska,
som är starkt misstänkt för onda ting. — Rättens ledamöter
sågo allt betänksammare på hvarandra. Ingen
tycktes hågad att upptaga en så djerf anklagelse, hvilken,
riktad mot en af högadelns damer, kunde hafva
oberäkneliga följder, allra helst efter ankomsten af konungens
bref, hvilket manade till stor varsamhet. — Vitnen
skola icke saknas — återtog han derpå och tillade
vändande sig till Fingerlisa: — Känner du denna dam?</p>

<p class='c000'>Denna hade, medan grefvinnan talat, närmat sig
henne, med ömkande åtbörder och leende på läpparne.</p>

<p class='c000'>— Om jag känner henne — ropade hon vildt och
knöt näfven mot grefvinnan. — Helige Guds fader! Hon,
som är alla trollpackors allra öfversta beskyddarinna!
I ska' tro, ärevördige herrar, att hvarje natt släpar
hon genom luften med sin svarta kjortel, och då för
hon med sig både unga och gamla till Blåkulla.</p>

<p class='c000'>Hon nickade fräckt åt grefvinnan och tillade hånskrattande:</p>

<p class='c000'>— God dag, lärmor! Tack för godt åka i natt!</p>

<p class='c000'>— Hvem är denna rasande qvinna och hvad vill
hon mig? — frågade grefvinnan föraktligt och sköt
henne ifrån sig. — Är det endast rasande prester och
vanvettiga skökor, som här skola tros?</p>

<p class='c000'>— Tänk på dina ord, Lisa Carlsdotter! — ropade
flere af rättens medlemmar varnande. — Du har svurit
<span class='pageno' id='Page_206'>206</span>mycket på sista tiden, har man sagt, och det talar
icke godt för dig.</p>

<p class='c000'>Sådan stränghet hade Fingerlisa icke väntat sig
från detta håll och hon började att högljudt snyfta
samt låtsades vara alldeles utom sig.</p>

<p class='c000'>— Tron I mig icke, ärevördige herrar! — skrek
hon. — Viljen I då svara för min själ, om jag går och
gör af med mig!</p>

<p class='c000'>Detta spel var emellertid allt för groft, för att icke
genomskådas, och rätten vardt allt mer tvehågsen. De
verldslige ledamöterna funno saken både dubiös och
oklar, och den ende, som ännu var ifrig att få grefvinnan
på de anklagades bänk, var magister Olaus. Grefvinnans
uppträdande, sade han i ett längre anförande,
späckadt med otaliga bibelspråk, var endast en af den
ledes vanliga praktiker, för att föra dem på villospår.
Både från staden och orterna hade man klarligen förnummit
icke allenast expressa hominum pacta cum Diabolo,
utan ock obsessiones och fascinationes samt dervid
funnit mycken malice, så att der varit en riktig concursus
tentationum diabolicarum, o. s. v.</p>

<p class='c000'>Han talade med sådan öfvertygelse, framdrog så
många märkliga exempel, att hans försök att göra till
djefvulens sak en oreda, uppkommen genom de förvända
sätt, hvarpå ransakningen fördes, var nära att till sluts
vinna framgång. Då hördes plötsligt midt under talet
häftiga skrik och buller från dörren, och en groflemmad
qvinna, dammig och med svetten i pannan, trängde
sig med våld genom vakten.</p>

<p class='c000'>— Hvad har hon sagt? — ropade hon, medan hon
brottades med knektarne. — Säger hon att flickan der
är hennes dotter? Nej, släppen mig, säger jag, att jag
må spotta på henne, så grefvinna hon är, för slikt tal.</p>

<p class='c000'>Hon gaf mäster Skarp i det samma en knuff för
<span class='pageno' id='Page_207'>207</span>bröstet, så att han raglande for mot väggen, och klef
derefter med raska steg fram mot dombordet.</p>

<p class='c000'>— I kännen igen mig, vill jag tro! — utropade
hon, då ledamöterna skyndade att förskansa sig bakom
sina höga länstolar. — Annars är jag Greta, Lars Mickelsons,
skepparens hustru. Och nu, säger jag Er, vill
jag ha åter mitt stackars barn, som I plågat nog.</p>

<p class='c000'>— Du ljuger, qvinna — afbröt henne magister
Olaus och trädde henne under ögonen. — Du är icke
den anklagade flickans mor, som du uppgifvit, ty hon
står der!</p>

<p class='c000'>Han pekade på grefvinnan, hvilken blek och vacklande
stödde sig mot en af stolarne, samt framtog under
sin rock det klufna markstycket, som han höll framför
henne.</p>

<p class='c000'>Mor Greta fäste emellertid icke den ringaste uppmärksamhet
vid hans utrop och högtidliga later. Hon
satte helt lugnt händerna i sidan och såg på honom
med det sällsammaste uttryck af på en gång förvåning
och medlidande. Derefter vände hon sig om till åhörarne.</p>

<p class='c000'>— Evige Gud! — utbrast hon — tror jag inte
att de äro dårade allihop!</p>

<p class='c000'>Men vaktknektarne voro icke längre dårade. De
hade småningom tagit mod till sig och närmade sig nu
från båda sidor, med handklofvar och fånggafflar.</p>

<p class='c000'>— Rören mig ej, säger jag! — ropade hon och
knöt näfven mot dem. — Jag har nådig kungens lejd,
mot allt hans folk, både till häst och till fot, och han
har sjelf sagt, att flickan min ska' bli fri och att han
ska' tala vid presterna.</p>

<p class='c000'>Om mor Greta trodde att kungens namn vore ett
ord, som med ens skulle lösa förtrollningen, bedrog hon
sig dock, ty det hade ingen annan verkan på åhörarne
<span class='pageno' id='Page_208'>208</span>än att flere bland dem började skratta och betrakta
henne med ömkande blickar. Det var tydligt, att de
ansågo henne vara från sina sinnen. Hon märkte det
och såg ett ögonblick forskande omkring sig, liksom
hon sökt någon. Plötsligt skimrade det till i hennes
ögon, och hon kastade sig med en djerf rörelse från
sine vaktare samt grep fatt i Bertil Hofmästare, hvilken,
som det tycktes, sökte smyga sig ut genom åhörarehopen
vid dörren.</p>

<p class='c000'>— Hör hit, du grålufva! — skrek hon. — Kom
fram och vitna för din matmor, hvar du gjorde af
hennes barn.</p>

<p class='c000'>Bertil bleknade märkbart vid detta tilltal och stirrade
förvirrad framför sig utan att svara.</p>

<p class='c000'>— Nej, se på honom. Ers ärevördighet — fortfor
hon vänd till magister Olaus — se bara hur svårt han
har att dölja ondskan, som vill spricka ut!</p>

<p class='c000'>Grefvinnan hade närmat sig dem.</p>

<p class='c000'>— Tala, Bertil! — sade hon. — Hvad menar denna
qvinna?</p>

<p class='c000'>Hofmästaren öfverfölls af en häftig darrning och
mumlade något mellan tänderna, som ingen kunde
höra. Derefter sjönk han ned på knä samt ryckte till
sig grefvinnans kjortelfåll, som han betäckte med kyssar.
Hon stirrade en stund förvirrad på honom. En häftig
rodnad färgade hennes magra kinder. Med ett uttryck
af afsky och förakt stötte hon honom ifrån sig och
vände sig derpå med en hastig rörelse mot en af vaktknektarne
samt grep hans bardisan. De närvarande
väntade med häpnad det som skulle hända. Hennes
rörelse hade skett så hastigt, att ingen tänkte på att
förekomma henne, förr än hon stod med vapnet lyft
och färdig att stöta till. Hennes läppar skälfde och
de stora, bruna ögonen voro liksom brustna. Det
<span class='pageno' id='Page_209'>209</span>var ett fasansfullt ögonblick. Men krafterna tycktes
svika henne. Armen sänktes långsamt till sidan och i nästa
ögonblick föll bardisanen med en skräll till golfvet.
En röd fradga frustade kring hennes läppar. Hon vacklade
några ögonblick och sjönk derefter ljudlöst till samman
som ett svart bylte på golfvet.</p>

<p class='c000'>När ransakningen på nytt tog sin början, var mycket
ändradt till Elsas förmån. Magister Olaus, hennes
värste vedersakare, var icke mer tillstädes. Blek och
tystlåten hade han vacklat ut ur rummet, när grefvinnan
bortfördes, och hade sedan icke vidare deltagit
i förhöret.</p>

<p class='c000'>Rörande födelsemärket upplyste mor Greta, att
Elsa fått det af sin moster på hennes dödsbädd. Hon
hade nämligen haft grefvinnans barn i sin vård. Men
på oförklarligt sätt hade detta, en natt för flere år sedan,
fallit i sjön och drunknat. Utom barnet och Elsa,
hvilken var lika gammal som grefvinnans barn, hade
ingen varit i båten utom Greta och Bertil Hofmästare,
hvilken då för tiden var den aflidnas ifrigaste tillbedjare.
Strax derpå for han utrikes. I sitt hjerta hade
mor Greta aldrig kunnat riktigt fritaga honom från sina
misstankar och på senaste åren hade hon flere gånger
märkt huru han bleknade, när han mötte henne,
samt skyggt drog sig ur hennes väg.</p>

<p class='c000'>Bertil vidgick sitt brott. Han skylde endast på
sin herres vilje. Så länge grefven lefde, hade han
icke vågat tillstå något, af rädsla för hans hämd, och sedan
han var död, och som han trodde äfven mor Greta,
har han haft så mycket mindre skäl att göra det
som hans matmor fullt och fast trodde att Elsa var
hennes barn. Och det kunde ju icke vara annat än en
god gerning, tyckte han, om han kunde göra hennes
nåd nöjd och lycklig på gamle dagar.</p>

<p class='c000'><span class='pageno' id='Page_210'>210</span>Efter ett strängt förhör, hvarunder Fingerlisa småningom
miste all förmåga af sjelfbeherskning och slutligen
öfverföll rätten med de gröfsta tillmålen, vardt
äfven hon öfverbevisad om att hafva vitnat falskt. Barnen
återtego nu, det ena efter det andra, sina vittnesmål,
under gråt och bönfallan hos rätten, att han
måtte skona dem från straff, och innan dagen var till
ände, var Elsa frikänd.</p>

<p class='c000'>Hon inkallades nu. Under djupt beklagande öfver
hennes oskyldiga lidande, gaf rätten henne friheten
och skulle hennes frisägelse högt förkunnas från alla
predikstolar i hufvudstaden, samt ett strängt straff lofvas
eho det vara månde, som af ovilje eller lättsinne
understöd sig att ofreda henne. —</p>

<p class='c000'>Grijs hade fåfängt väntat att varda inkallad för rätten.
Matts Skrifvare måste hafva glömt bort honom,
tänkte han, under det att han vandrade åter och
fram i förstugan, men han lofvade sig sjelf, att han
också skulle glömma bort honom, när några varor nästa
gång kommo från Wismar. Han skulle icke skänka
honom en skinkbit så stor som en nagel en gång, vore
än späcket segt som hampa. Skulle han icke, om han
blott finge komma in, bringa klarhet i hela saken! Blodet
sjöd i hans ådror, när hela timmen gick till ände,
utan att något enda vitne inkallades. Hela rätten måtte
vara förtrollad, tänkte han. Så mycket mer förvånad
vardt han derför, när dörrarna ändtligen öppnades på
vid gafvel och en af profosserna uppläste rättens frikännelse
för Elsa Larsdotter. Hela hans hämdplan mot
Haasenkampf var nu om intet gjord.</p>

<p class='c000'>Men det skulle snart visa sig, att detta icke var
till åldermannens skada, ty när trolleri icke längre ingick
såsom faktor vid murgenombrytningen, måste denne
tillskrifvas andra, naturligare orsaker, och förhållanden
<span class='pageno' id='Page_211'>211</span>kommo nu i dagen, som läto den samma helt enkelt
hänföras till vanliga inbrottsförsök. Icke blott Haasenkampf
utan ock mäster Grijs vordo skäligen misstänkte.
Båda förstodo emellertid att i tid sätta sig i säkerhet
genom en hastig resa till Norge, eljes torde det varit
ovisst, hvar de fött sluta på gamle dagar.</p>

<p class='c000'>Trolleriransakningarna upphörde nu så småningom.
Det hjelpte ej, att den gamle Anders Stiernhök insände
vidlyftiga relationer om åttioåriga trollpackor, hvilka
frivilligt bekände och derför måste dö på bålet. Denna
slags vidskepelse hade, så att säga, mist sitt laga försvar,
och om än djefvulen, i sällskap med skogsrået och tomtarne,
ännu i århundraden kom att spöka i lättrogna
hjernor, samt presterna derför bland sina böner på mången
god dag icke ville uteglömma bönen mot trolldomssynden,
hade han likväl icke längre makt att föra oskyldiga
menniskor till bålet.</p>

<p class='c000'>I stället för att öfvertyga och till döden döma,
vardt det derför kommissarialrättens förnämsta göromål
att frikänna de oskyldigt fängslade samt att straffa deras
anklagare och falska vitnen. Fingerlisa fick med
döden umgälla sitt brott, andra vitnen piskades med ris
“af beställte gubbar på de fyra förnämsta torgen i hufvudstaden,
som voro Norrmalms-, Södermalms-, Ladugårdslandstorg
och Hötorget”, eller ock fingo de undergå
kyrkodisciplin och insattes under vissa år på tukthuset.</p>

<p class='c000'>Presterna voro likväl mindre till freds med den
flit, man nu lade i dagen att straffa, utan affärdade hemligen
till konungen egne sändemän, för att utverka en
ny trolldomskommission. De understöddes äfven härvid
af månge hederlige borgersmän. Dess utom motsatte
de sig nästan öppet den verldsliga maktens beslut i
många stycken. När sålunda en af de qvinnor, som
vitnat falskt, blifvit afrättad, fick hennes moder tillåtelse
<span class='pageno' id='Page_212'>212</span>af slottsfogden att föra hem liket och jorda det
efter råd och lägenhet. Men icke nöjd härmed lät
hon utföra det till grafven med krans på hufvudet
och perlkrona på kistan. Kaplanen, som förrättade
jordfästningen, yttrade i liktalet, att den aflidna gått
oskyldig till den försmädlige döden, och klockaren sade
i “personalierna” öfver henne, att hon mycken plåga
af satans raseri måst lida.</p>

<p class='c000'>Men den höge rätten fann sig häraf förolämpad.
Kaplanen fick vid slutet af nästa aftonsångspredikan
återtaga sina ord, och klockaren straffades med att
under en tid bortåt icke få författa några vidare personalier.
Vidskepelsen fanns dock icke dess mindre
qvar hos mången, och först hundra år senare borttogs paragrafen
om trolldom ur svenska lagboken af Gustaf III.</p>

<div class='chapter'>
  <h2 class='c003'>XXVII.</h2>
</div>

<p class='c004'>Lars ville knappt tro sina ögon, då mor Greta inträdde
i stugan. Och äfven Elsa och Anders voro med.
Så välkomnade som nu hade de aldrig förr blifvit af
honom.</p>

<p class='c000'>— Men säg då mor, hvad ha'n i gjort hela denna
långa tid? — frågade han.</p>

<p class='c000'>— Åh, det är inte stort att tala om — svarade
hon undvikande och såg tankfullt framför sig.</p>

<p class='c000'>Hennes tankar ilade till baka till vida, stiglösa snöfält.
Långt bort i fjerran låg den gamle biskopastaden
Lund med tornspiror och husgaflar. Månen hade nyss
gått ned och den mörka natthimmeln upplystes då och
då af hastat uppflammande eldsken. Hon mindes hur
<span class='pageno' id='Page_213'>213</span>djup snön varit samt att kläderna fallit i trasor. Men
liksom dragen af en osynlig makt hade hon raglat
framåt, alltjemt stirrande mot de mörka murarne i
fjerran. En gång, på andra sidan stadsmuren, hade hon
tänkt, skalle hon frälsa sitt barn från allt ondt. Men
snön hade blifvit djupare ju närmare hon kom staden,
vinden isigare och skaren hvassare. Fötterna hade till
sluts domnat bort, andedrägten liksom vändt åter i halsen
för att qväfva henne. Och när morgonsolen stänkte
sitt första glitter öfver snön, hade hon legat utmattad
och hjelplös i en djup snödrifva.</p>

<p class='c000'>— Men tala då mor — utbrast Elsa — mån I
inte väl efter I tigen så?</p>

<p class='c000'>— Det är så underligt, tycker jag, att jag undkommit
så mycket ondt, — men I minnes väl, kan jag
tänka, hvad Fingerlisa berättade om presten, som bodde
der nere i Skåne?</p>

<p class='c000'>— Kors så långt I varit! — utbrusto alla på en
gång.</p>

<p class='c000'>— Åh nej! Jag stannade Gudnås', gammal och
skröplig som jag var, i en snödrifva, fast jag inte hade
längre fram än härifrån till Tyska plan. Och der låg
jag som en vingskjuten kråka. Men bäst jag låg der
och bad för dig Elsa, fick jag höra ett förskräckligt
dån från norr, och der kommo farandes som ett rytande
nordanväder en myckenhet krigsfolk i två långa led.
Det ena hade banéret i blått och gult och gick mot
solen, ned i dalsänkan, det andra förde röda standar
och höll sig alltjemt åt venster på kullarne. När de så
kommit nära inpå mig, började de skjuta och smattra
med musköterna och rida skarpt mot hvarandra, tills
snön vardt mörk af blod. Då kom der en flock ryttare
sättandes öfver fältet. I spetsen för dem red en ung,
mäkta grann herre, och när han kom in till mig, skyggade
<span class='pageno' id='Page_214'>214</span>hästen åt sidan. Han svor till och fortsatte sin
väg, men i det samma kommo någre arge knektar och
skreko åt mig, att jag var en gemen hexa, hvarpå de
bundo mig fast vid sina piskskaft<a id='p214'></a> och släpade mig, som
jag varit en hund, öfver grafvar och diken, bort emot
stadsmuren, der de hade sine eldar.</p>

<p class='c000'>En vild skäggig en skrek allra värst och ville att
de skulle steka mig på spett, — en annan ville fylla
krut i munnen på mig och sedan tända eld derpå,
på det att satan skulle få en säck hackepölsa, sade
han. Jag bad dem så vackert, att de skulle låta mig
gå med fred, men när intet mera hjelpte, så tog jag
vår Herre i hågen och tänkte på dig Elsa. Och så bad
jag högt, att min pino måtte räknas äfven dig till godo.
Men då kom den förnäme herren och röt åt dem att
de skulle släppa mig. — Är det så I firen vår stora
victoria? — skrek han barskt åt dem, och körde bort
dem med några torra slängar, och derpå fick en gråskäggig
ryttare omtala det som händt. I skullen sett
hur han nu darrade på målet, ty den förnäme herr'n var
ingen ann' än sjelfve kongl. majestät. Jag var en trollpacka,
sade knekten, förstås, ty både han och flere hade
sett, när jag skrämt nådig kungens häst och kommit
som i ett flygande emot dem från stadsmuren. Men det
var ingen mer som trodde derpå, utan fick han i stället
en stark förmaning — och så vände sig nådig kungen
till mig.</p>

<p class='c000'>— Säg mor, — sade han så orimligt vänligt, —
hvarför ha'n I väl vågat Er in bland dessa vilde sällar?
— Och då talade jag för dig Elsa, och sade att jag
sökte en prest der inne i staden som kunde hjelpa dig,
och då skrattade nådig kungen så godt. I ären en rask
gumma, sa' han, som gått så lång väg, men jag ska'
sjelf tala vid presterna, det kunnen I lita på. Och då
<span class='pageno' id='Page_215'>215</span>tackade jag honom med goda tacker, ty det skulle allt
ta' bättre, sa' jag, än om jag sjelf gjorde det. Och så
gick jag hit till baka, och det andra veten I.</p>

<p class='c000'>— Nej se har katten smeker dig mor, — sade
Lars, då hon slutade. — Du har bestämt fört tomtarne
med dig hem igen —</p>

<p class='c000'>Och med dessa ord, kan man säga, började åter
det alldagliga lifvet i Lars Skeppares stuga. Mor Greta
vardt snart lika noggrann som någonsin, att Elsa skulle
hålla golfvet sopadt och granrisströdt, samt att kokkärlen
skulle vara nyskurade och blanka. Men liksom
tappre krigare, hvilka, när faran är öfvervunnen, ofta
känna krafterna svika, fick Elsa för hvarje dag ett sjukligare
utseende. Sinnet var icke på långt när så glädtigt
som fordom. Matt och liknöjd gick hon i sina sysslor.</p>

<p class='c000'>— Tacka vet jag barnen i min ungdom, — sade
mor Greta en dag brummande, då Elsa maktlös dignade
ned vid dörren — annat till tåga var det i dem, än i
sådana stackare, som du.</p>

<p class='c000'>Men Elsa rörde sig icke. Hennes kraft var ute.</p>

<p class='c000'>— Gud nåde oss, barn, tror jag inte att du är sjuk,
— ropade Greta förskräckt och skyndade att med
Anders' hjelp bära henne in i stugan.</p>

<p class='c000'>Der höll sjukdomen henne sedan fast både nästa dag
och månge följande.</p>

<p class='c000'>Det vardt midsommartid. Utan för i den lilla
trädgårdstäppan hade syrénbuskarne slagit ut och vajade
susande åter och fram för de nyckfulla vindkasten,
medan fåglarne qvittrade i det gamla päronträdet
ofvan för.</p>

<p class='c000'>Anders hade nyss kommit från staden och satt länge
tankfull vid fönstret jemte mor Greta. Men hon hade
något att syssla med uti stugan, sade hon, och då flyttade
<span class='pageno' id='Page_216'>216</span>han sig till stolen vid sängen, der Elsa låg i lätt
sömn.</p>

<p class='c000'>Han lyssnade en stund oroligt till hennes tunga andedrägt,
då ett buller utan för på gatan kom henne att
plötsligt slå upp ögonen.</p>

<p class='c000'>— Du är ännu hos mig? — sade hon mildt och
klappade honom på armen. — Du har icke som de andre
fått afsky för den elaka hexan?</p>

<p class='c000'>— Så du talar, Elsa, — svarade Anders godmodigt.
— Tror du att Anders Barberare skulle vara en
så'n skinnkarpus?</p>

<p class='c000'>— Du är en bra gosse, Anders, och vår Herre
skall en gång löna dig derför!</p>

<p class='c000'>Han lutade sig ned öfver henne och såg henne ifrigt
i ögonen.</p>

<p class='c000'>— Säg mig Elsa, — frågade han oroligt, — har
du tänkt på, hvad du lofvade mig för ett år sedan?</p>

<p class='c000'>— Ja, ja, många gånger!</p>

<p class='c000'>— Och du svarar mig nu? — Hans röst darrade.</p>

<p class='c000'>— Så hjertligt jag håller af dig Anders! — men
endast som en kär barndomsvän. Du är för god för
mig, Anders. Hexan, som alla peka finger åt, är ingen
hustru för en ung mästare sådan som du, som vill
gå i de förnämes hus. Tro mig, Anders, du glömmer
nog snart mig för andra, som äro vida skönare och godare,
som hafva mindre fel än jag.</p>

<p class='c000'>— Aldrig Elsa! Under hela detta år har jag endast
tänkt på dig.</p>

<p class='c000'>Hon såg så innerligt varmt på honom. Hennes
hand smekte håret ur hans panna, och hon log, i det
hon sakta hviskade:</p>

<p class='c000'>— Du blåöga!</p>

<p class='c000'>Mera talades de icke vid. Men när hans blick nästa
gång föll på syrénhäcken, tyckte han att den var
<span class='pageno' id='Page_217'>217</span>vackrare än några af de utländska växter han sett i
slottsträdgården. Och det omålade bordet med dessa
söndriga stenstop och simpla blomsterkrukor, den hvitmenade
spiseln, granriset på golfvet, allt skimrade för
hans ögon i de klaraste, vänligaste färger, ja, sjelfve
Mäster Hvittlock, hvilken raglande kom upp för backen,
hade någonting godmodigt i sin uppsyn, tyckte han, som
han förr icke lagt märke till.</p>

<div  class='figcenter id001'>
<img src='images/i_217.jpg' alt='' class='ig001' />
</div>

<div class='tnotes'>

<div class='chapter'>
  <h2 class='c003'><span lang="en" xml:lang="en">TRANSCRIBER'S NOTES</span></h2>
</div>
 <ol class='ol_1 c002'>
    <li><span lang="en" xml:lang="en">On p. <a href='#p3'>3</a> changed “!” to “?” after the word “min”.</span>

    </li>
    <li><span lang="en" xml:lang="en">On p. <a href='#p12'>12</a> removed extra opening quote from “Sänder”.</span>

    </li>
    <li><span lang="en" xml:lang="en">On p. <a href='#p14'>14</a> corrected “nämare” to “närmare”.</span>

    </li>
    <li><span lang="en" xml:lang="en">On p. <a href='#p18'>18</a> moved comma from before to after “slutade”.</span>

    </li>
    <li><span lang="en" xml:lang="en">On p. <a href='#p60'>60</a> added missing closing quote to end of poem.</span>

    </li>
    <li><span lang="en" xml:lang="en">On p. <a href='#p105'>105</a> corrected “verkligketen” to “verkligheten”.</span>

    </li>
    <li><span lang="en" xml:lang="en">On p. <a href='#p128'>128</a> corrected “halfvuxae” to “halfvuxne”.</span>

    </li>
    <li><span lang="en" xml:lang="en">On pp. <a href='#p153'>153</a> and <a href='#p170'>170</a> removed mdash (and space) from before “Mäster”
    as there was no dialogue here.</span>

    </li>
    <li><span lang="en" xml:lang="en">On p. <a href='#p214'>214</a> corrected “piskkaft” to “piskskaft”.</span>

    </li>
    <li><span lang="en" xml:lang="en">Silently corrected simple typographical errors.</span>

    </li>
    <li><span lang="en" xml:lang="en">Retained anachronistic and non-standard spellings as printed.</span>
    </li>
  </ol>

</div>








<pre>





End of the Project Gutenberg EBook of Elsa, by Gustaf Björlin

*** END OF THIS PROJECT GUTENBERG EBOOK ELSA ***

***** This file should be named 52966-h.htm or 52966-h.zip *****
This and all associated files of various formats will be found in:
        http://www.gutenberg.org/5/2/9/6/52966/

Produced by ronnie sahlberg and the Online Distributed
Proofreading Team at http://www.pgdp.net (This book was
produced from scanned images of public domain material
from the Google Books project.)

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

  </body>
  <!-- created with ppgen.py 3.56b on 2016-08-04 21:09:07 GMT -->
</html>
